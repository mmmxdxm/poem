[
  {
    "title": "未知",
    "author": "未知",
    "paragraphs": [
      "欲出未出光辣达,千山万山如火发.须臾走向天上来,逐却残星赶却月."
    ]
  },
  {
    "title": "未知",
    "author": "未知",
    "paragraphs": [
      "满目江山四望幽,白云高卷嶂烟收.日回禽影穿疏木,风递猿声入小楼.远岫似屏横碧落,断帆如叶截中流."
    ]
  },
  {
    "title": "未知",
    "author": "未知",
    "paragraphs": [
      "片片飞来静又闲,楼头江上复山前.飘零尽日不归去,帖破清光万里天."
    ]
  },
  {
    "title": "未知",
    "author": "未知",
    "paragraphs": [
      "因登巨石知来处,勃勃元生绿藓痕.静即等闲藏草木,动时顷刻徧乾坤.横天未必朋元恶,捧日还曾瑞至尊.不独朝朝在巫峡,楚王何事谩劳魂."
    ]
  },
  {
    "title": "未知",
    "author": "未知",
    "paragraphs": [
      "一气东南王斗牛,祖龙潜为子孙忧.金陵地脉何曾断,不觉真人已姓刘."
    ]
  },
  {
    "title": "未知",
    "author": "未知",
    "paragraphs": [
      "五城楼雉各相望,山水英灵宅帝王.此地定由天造险,古来长恃作金汤."
    ]
  },
  {
    "title": "未知",
    "author": "未知",
    "paragraphs": [
      "孙吴纪德旧刊碑,草没蟠螭与伏龟.惆怅冈头三段石,至今犹似鼎分时."
    ]
  },
  {
    "title": "未知",
    "author": "未知",
    "paragraphs": [
      "金殿分来玉砌流,黑龙湖彻凤池头.后庭花落恩波断,翻与南唐作御沟."
    ]
  },
  {
    "title": "未知",
    "author": "未知",
    "paragraphs": [
      "满目江山异洛阳,昔人何必重悲伤.倘能戮力扶王室,当自新亭复故乡."
    ]
  },
  {
    "title": "未知",
    "author": "未知",
    "paragraphs": [
      "牛头天际碧凝岚,王导无稽亦妄谈.若指远山为上阙,长安应合指终南."
    ]
  },
  {
    "title": "未知",
    "author": "未知",
    "paragraphs": [
      "镇物高情济世才,欲随猿鹤老岩隈.山花处处红粧面,髣髴如初拥妓来."
    ]
  },
  {
    "title": "未知",
    "author": "未知",
    "paragraphs": [
      "人物风流往往非,空余陋巷作乌衣.旧时帘幕无从觅,只有年年社燕归."
    ]
  },
  {
    "title": "未知",
    "author": "未知",
    "paragraphs": [
      "窣堵凝然镇梵宫,举头层级在云中.金棺舍利藏何处,铎绕危簷声撼风."
    ]
  },
  {
    "title": "未知",
    "author": "未知",
    "paragraphs": [
      "阀阅沦亡梐枑移,年年旧燕亦双归.茅簷苇箔无冠盖,不见乌衣见白衣."
    ]
  },
  {
    "title": "未知",
    "author": "未知",
    "paragraphs": [
      "雷轰叠鼓火翻旗,三翼翩翩试水师.惊起黑龙眠不得,狂风猛雨下多时."
    ]
  },
  {
    "title": "未知",
    "author": "未知",
    "paragraphs": [
      "江南龙节水为乡,水不纯阴又半阳.一片湖光共深浅,两般泉脉异温凉."
    ]
  },
  {
    "title": "未知",
    "author": "未知",
    "paragraphs": [
      "流水东西傍帝台,六朝重为两朝开.曾有鹢首知高下,莫问鱼舟识去来."
    ]
  },
  {
    "title": "未知",
    "author": "未知",
    "paragraphs": [
      "昼役人功夜鬼功,阳开阴阖几时终.不闻掷土江中语,争得盈流一水通."
    ]
  },
  {
    "title": "未知",
    "author": "未知",
    "paragraphs": [
      "舳舻衔尾日无虚,更凿都城引漕渠.何事馁来贪雀谷,不知留得几年储."
    ]
  },
  {
    "title": "未知",
    "author": "未知",
    "paragraphs": [
      "竹影桐阴满旧山,凤凰多载不飞还.登台只有吹箫者,争得和鸣堕世间."
    ]
  },
  {
    "title": "未知",
    "author": "未知",
    "paragraphs": [
      "通玄峰顶,不是人门.心外无法,满目青山."
    ]
  },
  {
    "title": "未知",
    "author": "未知",
    "paragraphs": [
      "暂下高峰已显扬,般若圜通遍十方.人天浩浩无差别,法界纵横处处彰."
    ]
  },
  {
    "title": "未知",
    "author": "未知",
    "paragraphs": [
      "来年二月二,与汝暂相弃.烧灰散长江,勿占檀那地."
    ]
  },
  {
    "title": "未知",
    "author": "未知",
    "paragraphs": [
      "社翁今日没心情,为乞治聋酒一瓶.恼乱玉堂将欲徧,依稀巡到第三厅."
    ]
  },
  {
    "title": "未知",
    "author": "未知",
    "paragraphs": [
      "走却坐禅客,移将不动尊.世间颠倒事,八万四千门."
    ]
  },
  {
    "title": "未知",
    "author": "未知",
    "paragraphs": [
      "松萝深处住,闲野不生愁.鸟语烟岚静,水声门户秋.花间归洞路,山下钓鱼舟.沐浴圣王化,自怜丝满头."
    ]
  },
  {
    "title": "未知",
    "author": "未知",
    "paragraphs": [
      "帝里高人宅,苍苔遶径深.卷帘山入户,摘菓鸟移林.石沼养龟水,月台留客琴.生涯一樽酒,名利不关心."
    ]
  },
  {
    "title": "未知",
    "author": "未知",
    "paragraphs": [
      "滔滔东流水,赴海无归期.亭亭右转日,今兹复来兹.人生寄天地,百年七十稀.思虑复营营,恐为达此嗤."
    ]
  },
  {
    "title": "未知",
    "author": "未知",
    "paragraphs": [
      "燕雀贺厦屋,虫蚁慕腥膻.野花引飞蝶,古木来新蝉.秋天百虫吟,春天百鸟喧.翟公真暗事,喜愠见色言."
    ]
  },
  {
    "title": "未知",
    "author": "未知",
    "paragraphs": [
      "明主不弃士,我自志山林.爵服岂无华,才疏力难任.鸟向深山栖,鱼由深渊沉.吾亦爱吾庐,高歌复微吟."
    ]
  },
  {
    "title": "未知",
    "author": "未知",
    "paragraphs": [
      "深岩有老翁,庞眉须鬓雪.夜半呼我名,授我微妙诀.字画古籀样,体势讹复缺.双眸忽炯炯,须臾竟披阅.至今得其传,心会口难说."
    ]
  },
  {
    "title": "未知",
    "author": "未知",
    "paragraphs": [
      "一言寤主宁复听,三谏不从归去来.谏晋主不从作."
    ]
  },
  {
    "title": "未知",
    "author": "未知",
    "paragraphs": [
      "万事若在手,百年聊称情.他时南岳去,记得此岩名."
    ]
  },
  {
    "title": "未知",
    "author": "未知",
    "paragraphs": [
      "十年踪迹走红尘,回首青山入梦频.紫陌纵荣争及睡,朱门虽贵不如贫.愁闻剑戟扶危主,闷见笙歌聒醉人.携取旧书归旧隠,野花啼鸟一般春."
    ]
  },
  {
    "title": "未知",
    "author": "未知",
    "paragraphs": [
      "常人无所重,惟睡乃为重.举世皆为息,魂离神不动.觉来无所知,贪求心愈用.堪笑尘中人,不知梦是梦."
    ]
  },
  {
    "title": "未知",
    "author": "未知",
    "paragraphs": [
      "至人本无梦,其梦本游仙.真人本无睡,睡则浮云烟.炉里近为药,壶中别有天.欲知睡梦里,人间第一玄."
    ]
  },
  {
    "title": "未知",
    "author": "未知",
    "paragraphs": [
      "银河洒落翠光冷,一派回环湛晚晖.几恨却为顽石碍,琉璃滑处玉花飞."
    ]
  },
  {
    "title": "未知",
    "author": "未知",
    "paragraphs": [
      "山鬼煖或呼,溪鱼寒不跳.晚景愈堪观,危峰露残照."
    ]
  },
  {
    "title": "未知",
    "author": "未知",
    "paragraphs": [
      "为爱西峰好,吟头尽日昂.岩花红作阵,溪水绿成行.几夜碍新月,半山无夕阳.寄言嘉遁客,此处是仙乡."
    ]
  },
  {
    "title": "未知",
    "author": "未知",
    "paragraphs": [
      "半夜天香入岩谷,西风吹落岭头莲.空爱掌痕侵碧汉,无人曾叹巨灵仙."
    ]
  },
  {
    "title": "未知",
    "author": "未知",
    "paragraphs": [
      "药苗不满笥,又更上危颠.回指归去路,相将入翠烟."
    ]
  },
  {
    "title": "未知",
    "author": "未知",
    "paragraphs": [
      "曾折松枝为宝栉,又编栗叶作罗襦.有时问著秦宫事,笑撚仙花望太虚."
    ]
  },
  {
    "title": "未知",
    "author": "未知",
    "paragraphs": [
      "臣爱睡,臣爱睡.不卧毡,不盖被.片石枕头,蓑衣铺地.震雷掣电鬼神惊,臣当其时正酣睡.闲思张良,闷想范蠡.说甚孟德,休言刘备.三四君子只是争些闲气,争如臣向青山顶头.白云堆里,展开眉头.解放肚皮,但一觉睡.管什玉兔东升,红轮西坠."
    ]
  },
  {
    "title": "未知",
    "author": "未知",
    "paragraphs": [
      "草泽吾皇诏,图南抟姓陈.三峰千载客,四海一闲人.世态从来薄,诗情自得真.乞全麞鹿性,何处不称臣."
    ]
  },
  {
    "title": "未知",
    "author": "未知",
    "paragraphs": [
      "我谓浮荣真是幻,醉来舍辔谒高公.因聆玄论冥冥理,转觉尘寰一梦中."
    ]
  },
  {
    "title": "未知",
    "author": "未知",
    "paragraphs": [
      "自吴入蜀是寻常,歌舞筵中救火忙.乞得金陵养闲散,也须多谢鬓边疮."
    ]
  },
  {
    "title": "未知",
    "author": "未知",
    "paragraphs": [
      "华阴高处是吾宫,出即凌空跨晓风.台殿不将金锁闭,来时自有白云封."
    ]
  },
  {
    "title": "未知",
    "author": "未知",
    "paragraphs": [
      "暗喜莲峰作近隣,拨开云雾见师频.有时问个艰难字,便沐周旋说与人.唐李监应留后迹,汉蔡邕想是前身.堪嗟继踵无徒弟,笔法收藏在渭滨."
    ]
  },
  {
    "title": "未知",
    "author": "未知",
    "paragraphs": [
      "镜湖中有月,处士后无人.荻笋抽高节,鲈鱼跃老鳞."
    ]
  },
  {
    "title": "未知",
    "author": "未知",
    "paragraphs": [
      "六出奇花已住开,郡城相次见楼台.时人莫把和泥看,一片飞从天上来."
    ]
  },
  {
    "title": "未知",
    "author": "未知",
    "paragraphs": [
      "隔岸红尘忙似火,当轩青嶂冷如冰.烹茶童子休相问,报道门前是衲僧."
    ]
  },
  {
    "title": "未知",
    "author": "未知",
    "paragraphs": [
      "昨日相逢叙起居,今朝相见事还如.如何却觅呈心要,心要如何特地疏."
    ]
  },
  {
    "title": "未知",
    "author": "未知",
    "paragraphs": [
      "刹刹现形仪,尘尘具觉知.性源常鼓浪,不悟未曾移."
    ]
  },
  {
    "title": "未知",
    "author": "未知",
    "paragraphs": [
      "近来好裹束,各自竞尖新.称无二三两,因何号一斤."
    ]
  },
  {
    "title": "未知",
    "author": "未知",
    "paragraphs": [
      "此物不难知,一雄兼一雌.请将打破看,方明混沌时."
    ]
  },
  {
    "title": "未知",
    "author": "未知",
    "paragraphs": [
      "纪赠歌诗数百人,序师多艺各求新.未言篆隶飞龙凤,且说风骚感鬼神.琴有古声清耳目,鹤无凡态惹埃尘.英公所学还如此,不错承恩近紫宸."
    ]
  },
  {
    "title": "未知",
    "author": "未知",
    "paragraphs": [
      "池莲憔悴无颜色,园竹低垂减翠阴.园竹池莲莫惆怅,相看恰似主人心."
    ]
  },
  {
    "title": "未知",
    "author": "未知",
    "paragraphs": [
      "真兮寥廓,郢人图雘.岳耸云空,澄潭月跃."
    ]
  },
  {
    "title": "未知",
    "author": "未知",
    "paragraphs": [
      "官职有来须与做,才能用处不忧无.堪笑翰林陶学士,一生依样画葫芦."
    ]
  },
  {
    "title": "未知",
    "author": "未知",
    "paragraphs": [
      "重重翠幛耸云端,玉殿金楼缥缈间.圣境不容凡俗到,故将飞瀑隔尘寰."
    ]
  },
  {
    "title": "未知",
    "author": "未知",
    "paragraphs": [
      "是个碑文念得全,聪明灵性自天然.离吴别楚三千里,入洛游梁二十年.负艺已闻喧世界,高眠长见卧云烟.相逢与我情何厚,问佛方知宿有缘."
    ]
  },
  {
    "title": "未知",
    "author": "未知",
    "paragraphs": [
      "此事从来已绝疑,安然乐道合希夷.依山偶得还源旨,拂石闲题出格诗.水待冻开成细溜,薪从霜后拾枯枝.因兹永断攀缘意,誓与青松作老期."
    ]
  },
  {
    "title": "未知",
    "author": "未知",
    "paragraphs": [
      "古树交盘簇径深,阒无人到为难寻.祇和算计千般事,谁解消停一点心.冰锁瀑声中夜断,云吞岳影半天沈.寒灯欲绝禅初起,透牖疏风触短襟."
    ]
  },
  {
    "title": "未知",
    "author": "未知",
    "paragraphs": [
      "祇园闲适乐箪瓢,莫讶烟霞道路遥.龙穴定知潜碧海,鹏程终是望丹霄.拨云岩下来泉脉,嚼草坡边辨药苗.门锁薜萝无客至,庵前时有白云朝."
    ]
  },
  {
    "title": "未知",
    "author": "未知",
    "paragraphs": [
      "贪生养命事皆同,独坐闲居意颇慵.入夏驱驰巢树鹊,经春劳役探花蜂.石炉香尽寒灰薄,铁磬声微古锈浓.寂寂虚怀无一念,任从苍藓没行踪."
    ]
  },
  {
    "title": "未知",
    "author": "未知",
    "paragraphs": [
      "心地须教合死灰,藏机泯迹绝梯媒.芳兰祇为因香折,良木多从被直摧.寒逼花枝红未吐,日融水面绿全开.支颐独坐经窗下,一片云闲入户来."
    ]
  },
  {
    "title": "未知",
    "author": "未知",
    "paragraphs": [
      "达来何处更追寻,放旷谁论古与今.风带泉声流谷口,云和山影落潭心.资身自有衣中宝,济世谁藏室内金.策杖偶来林下坐,鸟声相和唱圆音."
    ]
  },
  {
    "title": "未知",
    "author": "未知",
    "paragraphs": [
      "事多兴废莫持论,唯有禅宗理可尊.似讷始平分别路,如愚方塞是非门.刳肠祇为生灵智,剖舌多因强语言.争似息机高卧客,年来年去道长存."
    ]
  },
  {
    "title": "未知",
    "author": "未知",
    "paragraphs": [
      "碧峤经年常寂寂,更无闲事可相于.超伦每效高僧行,得力难忘古佛书.落叶乱渠凭水荡,浮云翳月倩风除.方知嬾与真空合,一衲闲披憩旧庐."
    ]
  },
  {
    "title": "未知",
    "author": "未知",
    "paragraphs": [
      "幽斋独坐绝参详,兀尔何如骤世忙.拯济终凭宏愿力,安闲须得守愚方.柴门半掩花空落,苔径虚踪草自荒.最好静中无一事,翛然唯得道芽长."
    ]
  },
  {
    "title": "未知",
    "author": "未知",
    "paragraphs": [
      "旷然不被兴亡坠,豁尔难教宠辱惊.鼓角城遥无伺候,轮蹄路绝免逢迎.暖眠纸帐茅堂密,稳坐蒲团石面平.祇有此途为上策,更无余事可关情."
    ]
  },
  {
    "title": "未知",
    "author": "未知",
    "paragraphs": [
      "触目堪嗟失路人,坦然王道却迷津.井籐梗上存余命,石火光中保幻身.任老岂知头顶白,忘缘谁觉世闲春.容颜枯槁元非病,亭沼消疏不是贫."
    ]
  },
  {
    "title": "未知",
    "author": "未知",
    "paragraphs": [
      "言行相应宜此地,空谈大隠也无端.升沈岐路非他得,生熟根机且自看.瞋火微烟还渐息,贪泉余润亦消干.平生正直须甘取,虚幻门中莫自瞒."
    ]
  },
  {
    "title": "未知",
    "author": "未知",
    "paragraphs": [
      "怡和心境了然同,大道无私处处通.举世岂怀身后虑,谁人暂省事前空.门开岩石千山月,帘卷溪楼一槛风.羸体健来知药力,缘心寂后觉神功."
    ]
  },
  {
    "title": "未知",
    "author": "未知",
    "paragraphs": [
      "进退应须与智论,浮萍自在为无根.埽门何太抛途辙,解珮犹能弃渥恩.草径旋封迷旧迹,苔阶乱织露新痕.不唯此景供游赏,无限烟萝尽一吞."
    ]
  },
  {
    "title": "未知",
    "author": "未知",
    "paragraphs": [
      "尘网休重织是非,冥心何不合玄微.庄周梦里多迷旨,惠子渔中少见机.拶路古松和冻折,盘空枯叶带霜飞.一言可达知音者,还得从吾此路归."
    ]
  },
  {
    "title": "未知",
    "author": "未知",
    "paragraphs": [
      "抱朴澄神蕴道光,石炉闲𦶟六时香.曳空横野云和静,逗石穿崖水自忙.晚圃雨来葵叶嫩,晴坡烧后蕨苗长.一心包尽乾坤内,莫把闲文更度量."
    ]
  },
  {
    "title": "未知",
    "author": "未知",
    "paragraphs": [
      "松萝闲锁一身孤,履道安禅是密谟.借问野云谁断续,思量春草自荣枯.多见异兽心堪伏,来惯幽禽不用呼.万物尽从成熟得,莫教容易丧工夫."
    ]
  },
  {
    "title": "未知",
    "author": "未知",
    "paragraphs": [
      "平生初志已酬之,怀抱怡然寂有归.古帙懒开缘得意,幽房长闭为忘机.数行鸟阵连云没,一带泉声隔岭微.道合古今浑总是,何须更虑昔年非."
    ]
  },
  {
    "title": "未知",
    "author": "未知",
    "paragraphs": [
      "青山一坐万缘休,努力应须与古俦.散诞襟怀因绝趣,消疏活计为无求.花明小砌和春月,松暗前轩带雨秋.景像自开还自合,怡然何必更忘忧."
    ]
  },
  {
    "title": "未知",
    "author": "未知",
    "paragraphs": [
      "自甘疏拙懒经营,大道从来戒满盈.但起贪心迷有限,谁能触目悟无生.云融远景危峰小,风戛寒溪野艇横.禅后不妨敷六义,祇图歌出野人情."
    ]
  },
  {
    "title": "未知",
    "author": "未知",
    "paragraphs": [
      "忙处须闲淡处浓,世情疏后道情通.了然得旨青冥外,兀尔虚心罔象中.泉细石根飞不尽,云蒙山脚出无穷.樵夫钓客虽闲散,未必真栖与我同."
    ]
  },
  {
    "title": "未知",
    "author": "未知",
    "paragraphs": [
      "且停多事莫矜夸,寂寞门中有道华.隈岭静同猿窟宅,栽松闲共鹤生涯.荣来祇爱添余禄,春过谁能悟落花.唯有卧云尘外客,无思无虑老烟霞."
    ]
  },
  {
    "title": "未知",
    "author": "未知",
    "paragraphs": [
      "沈沈竹院锁轻烟,澹澹霞光欲曙天.遇境偶吟情自逸,逢人话道意无偏.古松交处眠青帐,细草浓时坐碧毡.祇此逍遥何所得,蔬食寒寝度年年."
    ]
  },
  {
    "title": "未知",
    "author": "未知",
    "paragraphs": [
      "危岭如登百尺楼,千般异景望中收.浮生但向忙时过,万事须从静处休.道直岂教容鬼怪,理平唯祇使魔愁.空门莫说无知己,满目松萝是我俦."
    ]
  },
  {
    "title": "未知",
    "author": "未知",
    "paragraphs": [
      "巨侵层峦本自平,只缘人世强分明.五侯门外悲观意,长乐坡头去住情.学道不如忘有念,修身争是了无生.三祗功业犹难及,谁信尘劳直下明."
    ]
  },
  {
    "title": "未知",
    "author": "未知",
    "paragraphs": [
      "雾锁烟霾宴寂堂,含虚凝绿水云乡.搜玄偈里真风远,招隠诗中野思长.真柏最宜堆厚雪,危花终怯下轻霜.滔滔一点无依处,举足方知尽道场."
    ]
  },
  {
    "title": "未知",
    "author": "未知",
    "paragraphs": [
      "投足烟峦养病躯,驰求终是用工夫.千般有作皆从智,万种无依自合愚.意地已抛尘事业,心田唯种稻根株.非时免见千人世,野食山袍自有谟."
    ]
  },
  {
    "title": "未知",
    "author": "未知",
    "paragraphs": [
      "急景韶颜不可追,岂堪回首暂思之.浮云已断平生望,高节须存往日期.庭树任猿偷熟果,崖松停鹤惜高枝.轮蹄碌碌何时歇,辗尽红尘为阿谁."
    ]
  },
  {
    "title": "未知",
    "author": "未知",
    "paragraphs": [
      "幽栖岂可事徒然,昼讽莲经夜坐禅.吟里有声皆实相,定中无境不虚玄.直教似月临千界,还遣如空度万缘.从此必知宏此志,免教虚掷愧前贤."
    ]
  },
  {
    "title": "未知",
    "author": "未知",
    "paragraphs": [
      "何如深谷一遗人,宴坐经行不累身.废宅可嗟频换主,凋丛愁见几回春.尖尖石笑烟笼碧,点点苔钱雨洗新.堪笑古人非我意,居山多是避强秦."
    ]
  },
  {
    "title": "未知",
    "author": "未知",
    "paragraphs": [
      "有山有水更何忧,知足能令万事休.大道不从心外得,浮荣须向世闲求.冲开烟缕飞黄鸟,点破潭心瀁白鸥.好景尽归余掌握,岂劳艰险访瀛洲."
    ]
  },
  {
    "title": "未知",
    "author": "未知",
    "paragraphs": [
      "万事从来祇自招,安危由己路非遥.笙歌韵里花先落,松桧枝闲云未消.数下磬声孤月夜,一炉香翥白云朝.谁人会我高楼意,门掩空庭思寂寥."
    ]
  },
  {
    "title": "未知",
    "author": "未知",
    "paragraphs": [
      "万象从来一径通,但缘分别便西东.遗簪祇为情难尽,泣路方知意未穷.偃仰不抛青嶂里,往来多在白云中.平生分野应难比,涧饮林栖得古风."
    ]
  },
  {
    "title": "未知",
    "author": "未知",
    "paragraphs": [
      "遁逸从来格自高,莫将泰岳比秋毫.冷烟寒月真吾侣,瘦竹苍松是我曹.霜树叶疏幽径出,云泉声急晓风高.唯当话道闲吟外,时得工夫补毳袍."
    ]
  },
  {
    "title": "未知",
    "author": "未知",
    "paragraphs": [
      "任运腾腾无所依,闲游长坐性怡怡.疏林不遣闲人到,密意多应夜月知.骤雨过时苔路滑,拨云行处石桥危.尘沙劫尽清风在,何假虚名上古碑."
    ]
  },
  {
    "title": "未知",
    "author": "未知",
    "paragraphs": [
      "抱拙藏锋过暮年,高名何必指前贤.祇于心上标空界,谁说壶中别有天.鬰密远林停宿雾,萧骚疏竹埽寒烟.从兹不更移瓶锡,身外无余意了然."
    ]
  },
  {
    "title": "未知",
    "author": "未知",
    "paragraphs": [
      "息业怡神道最孤,藏名匿迹合良图.冥心难使龙神见,出语须教海岳枯.云驻庵前疑有意,鸟鸣庭际似相呼.资持随分安排了,最急应须与道俱."
    ]
  },
  {
    "title": "未知",
    "author": "未知",
    "paragraphs": [
      "松阴疏冷罩寒门,静见吾宗已绝论.驱得万途归理窟,更无一事出心源.烟云忽闭岩前洞,鸡犬时闻岭下村.放旷本来无别意,免教停海起波痕."
    ]
  },
  {
    "title": "未知",
    "author": "未知",
    "paragraphs": [
      "景虚情澹两何依,抱一冥真绝万机.松韵余风凉竹户,柏摇残露湿禅衣.岩灯雾逼寒光小,石像尘昏古画微.得趣了然无所虑,任缘终日送斜晖."
    ]
  },
  {
    "title": "未知",
    "author": "未知",
    "paragraphs": [
      "遁迹无图匿姓名,万重山后葺茅亭.随情因事搜新偈,探妙穷微阅古经.与道交时心绝念,从缘感处物通灵.应须长远存高节,屹屹乔松老更青."
    ]
  },
  {
    "title": "未知",
    "author": "未知",
    "paragraphs": [
      "闲思尘世大悠哉,进趣门中尽可该.抛却工夫平世路,枉劳心力搆僊台.隘空云水千重合,帀野烟霞一径开.幸有圆成平坦处,辛勤谁解望山来."
    ]
  },
  {
    "title": "未知",
    "author": "未知",
    "paragraphs": [
      "千途尽向空源出,万景终归一路通.忽尔有心成大患,坦然无事却全功.春开小岫调新绿,水漾漂霞蘸晚红.莫道境缘能幻惑,达来何处不消融."
    ]
  },
  {
    "title": "未知",
    "author": "未知",
    "paragraphs": [
      "身心闲后思怡然,缅想难忘契道言.千种却教归淡薄,万般须是到根源.疏疏雨趁归巢鸟,密密烟藏抱子猿.禅罢吟来无一事,远山驱景入茅轩."
    ]
  },
  {
    "title": "未知",
    "author": "未知",
    "paragraphs": [
      "万境闲来情澹澹,群嚣息后思微微.当时白业无门入,今日玄关有路归.熟果不摇翻自落,生禽谁唤却惊飞.到头何用空忙得,任运应须待对机."
    ]
  },
  {
    "title": "未知",
    "author": "未知",
    "paragraphs": [
      "携筇闲步望山行,竟日逍遥任野情.上岭梯登危石侧,渡溪桥踏古槎横.绿罗水皱岩根急,红锦霞舒海面明.一轴咏怀高尚意,援毫因事偶吟成."
    ]
  },
  {
    "title": "未知",
    "author": "未知",
    "paragraphs": [
      "负气争权事可悲,金貂绣毂尽何之.唯闻野棘盘荒冢,祇见空陵叠坏碑.灯暗竹堂行道夜,烟昏石窟坐禅时.怡然自得真栖处,何用经营别路岐."
    ]
  },
  {
    "title": "未知",
    "author": "未知",
    "paragraphs": [
      "豪贵从他纵胜游,多欢终是复多愁.茅茨舍宇偏安稳,粪埽衣裳最自由.数片云飞书案上,一条泉路卧床头.分明自有安身处,争柰人闲不肯休."
    ]
  },
  {
    "title": "未知",
    "author": "未知",
    "paragraphs": [
      "高才宏略气凌云,世上浮名梦里身.苏氏谩称降六国,韩公休说卷三秦.当朝虽立千年事,古庙唯存一聚尘.毕竟思量浑大错,何如林下养天真."
    ]
  },
  {
    "title": "未知",
    "author": "未知",
    "paragraphs": [
      "高怀怡淡景相和,才到尘途事便多.碧嶂好期长定计,朱门唯见暂时过.雄雄负气争权路,岌岌新坟占野坡.成败分明刚不悟,未知凡俗意如何."
    ]
  },
  {
    "title": "未知",
    "author": "未知",
    "paragraphs": [
      "得理元来行自成,万般情断一心冥.樵人不到缘山僻,游客难逢为岳灵.食蘗苦心何日就,看花醉眼几时醒.索然身外无余物,云满前山水满瓶."
    ]
  },
  {
    "title": "未知",
    "author": "未知",
    "paragraphs": [
      "名利梯媒事已忘,唯凭拙直定行藏.探玄休炼长生药,助道时抄歇食方.溪汲古痕山雨涨,树摧残枿野风狂.一言欲寄休回首,尘路如今事正忙."
    ]
  },
  {
    "title": "未知",
    "author": "未知",
    "paragraphs": [
      "岂是疏慵僻爱山,且图余事不相关.休夸凤诏千年贵,难敌禅扉半日闲.透水戏鱼随浪没,投巢孤鹤带云还.自然得到无心地,寂寂虚堂一景闲."
    ]
  },
  {
    "title": "未知",
    "author": "未知",
    "paragraphs": [
      "林下安身别有方,营营何太路岐忙.侯门梦过光阴促,禅室玄栖气味长.引水灌花春日媚,移松夹道暑天凉.衔恩略报元功处,一炷晨风散后香."
    ]
  },
  {
    "title": "未知",
    "author": "未知",
    "paragraphs": [
      "万般惟道最堪依,一瞬荣枯万古悲.强笑低颜何忽忽,忘机绝虑自怡怡.潜龙终要投深浦,巢鸟应须占健枝.名利门中难立足,隠藏云水更何之."
    ]
  },
  {
    "title": "未知",
    "author": "未知",
    "paragraphs": [
      "退迹何人继昔贤,凡途终是事谋先.只知竞逐浮云富,谁解惊嗟逝水年.寒影半疏霜后树,秋声千点雨中禅.千般不更经营得,一榻无余任自然."
    ]
  },
  {
    "title": "未知",
    "author": "未知",
    "paragraphs": [
      "野景陶情皆得意,凡夫举目尽堪愁.秦川几度埋番骨,棘路还曾耸玉楼.幻体不知波上沫,狂心须认镜中头.浮生役役贪荣者,求到真空卒未休."
    ]
  },
  {
    "title": "未知",
    "author": "未知",
    "paragraphs": [
      "一生占断白云乡,适意孤高志自强.报晓音声栖鸟语,漏春消息早梅香.吟经徐傍芙蕖岸,得偈闲书薜荔墙.大道最亲无达者,苦携瓶锡叩禅堂."
    ]
  },
  {
    "title": "未知",
    "author": "未知",
    "paragraphs": [
      "养性摅情不记年,免寻云水更参禅.有心用处还应错,无意看时却宛然.析法尚嫌灰断果,烧丹堪愍地行仙.欲知此理谁人会,水自朝东月自圆."
    ]
  },
  {
    "title": "未知",
    "author": "未知",
    "paragraphs": [
      "世途从此免相关,万虑潜消野思闲.庵树逼春花自吐,岩巢欲暮鸟空还.门前雾闭疑无路,槛外云开忽有山.宴坐石岩樵径绝,姓名应不到人闲."
    ]
  },
  {
    "title": "未知",
    "author": "未知",
    "paragraphs": [
      "独行独坐任天然,幽隠难逢世网牵.一志直教齐大道,万般总是涉因缘.水磨涧石平如镜,春引岩藤直似弦.虚幻已知休更续,蹄轮应不到山前."
    ]
  },
  {
    "title": "未知",
    "author": "未知",
    "paragraphs": [
      "散诞疏狂得自然,免教拘迫事相牵.潜龙不离滔滔水,孤鹤唯宜远远天.透室寒光松槛月,逼人凉气石渠泉.非吾独了西来意,竹祖桐孙尽入玄."
    ]
  },
  {
    "title": "未知",
    "author": "未知",
    "paragraphs": [
      "绿柳堤边春色多,数树重重袅翠萝.红白花枝争鬭发,晴阴天气半相和.中山谩醉千壶酒,易水徒悲一曲歌.尘世无凭唯道外,荣枯瞬息尽消磨."
    ]
  },
  {
    "title": "未知",
    "author": "未知",
    "paragraphs": [
      "清平大业行皆奢,岂独尧时听所加.丰俭由人天不远,安危在智道非赊.关津防害翻为害,法令除邪却长邪.争似无言敷密化,既能成国又成家."
    ]
  },
  {
    "title": "未知",
    "author": "未知",
    "paragraphs": [
      "焦翼枯鳞成底事,分明可验莫愁哉.君恩只可量功受,世利应须任运来.岂信败从成处得,谁知荣是辱边媒.但看越分殊求者,唯向身中积祸胎."
    ]
  },
  {
    "title": "未知",
    "author": "未知",
    "paragraphs": [
      "栖真境界太玄乡,静见吾宗不可量.好句祇凭诗断送,闲缘唯遣道消亡.雨丝云织轻条密,烟素风抽细缕长.竟日虚怀无一事,金瓶秋水石炉香."
    ]
  },
  {
    "title": "未知",
    "author": "未知",
    "paragraphs": [
      "得丧从来事甚均,任缘徒用苦劳神.野蔬随分堪充口,石室依稀可庇身.碧海几时无去棹,红衢何日息征轮.若教求道如求利,举世浑成无事人."
    ]
  },
  {
    "title": "未知",
    "author": "未知",
    "paragraphs": [
      "数朝兴废狂风过,千载荣枯掣电飞.早向权门思息意,莫于尘世自沈机.一条水引闲花出,万里云随独鹤归.最要身安成大道,免教他后始知非."
    ]
  },
  {
    "title": "未知",
    "author": "未知",
    "paragraphs": [
      "幽栖带郭半山峰,密意虚怀莫可同.事到定中消息静,景于吟处炼磨空.玲珑色淡松根月,敲磕声清竹罅风.独坐独行谁会我,群星朝北水朝东."
    ]
  },
  {
    "title": "未知",
    "author": "未知",
    "paragraphs": [
      "三度曾经游此地,从缘权顺世闲情.登山虽有谢安志,遁迹惭无慧远名.翠叠寒枝松未老,影深幽径竹新成.莫言去住关怀抱,云本无心水自清."
    ]
  },
  {
    "title": "未知",
    "author": "未知",
    "paragraphs": [
      "欲识永明旨,门前一湖水.日照光明生,风来波浪起."
    ]
  },
  {
    "title": "未知",
    "author": "未知",
    "paragraphs": [
      "松萝高镇夏长寒,透出群峰画恐难.造化功成彰五德,洞天云散露花冠."
    ]
  },
  {
    "title": "未知",
    "author": "未知",
    "paragraphs": [
      "盘空势险露岩根,深洞声寒落石泉.好是雨余江上见,水云僧出认西天."
    ]
  },
  {
    "title": "未知",
    "author": "未知",
    "paragraphs": [
      "翠压群峰地形直,落日猿声在空碧.天风吹散断崖云,古松长露三秋色."
    ]
  },
  {
    "title": "未知",
    "author": "未知",
    "paragraphs": [
      "烟萝高𪩘势凌云,影泻斜阳出海门.曾与支公探隠去,夜寒雷雨上方闻."
    ]
  },
  {
    "title": "未知",
    "author": "未知",
    "paragraphs": [
      "湖外层峰泻危瀑,天际阴阴长寒木.南北行人望莫穷,秋云一片横幽谷."
    ]
  },
  {
    "title": "未知",
    "author": "未知",
    "paragraphs": [
      "孤猿叫落中岩月,野客吟残半夜灯.此境此时谁会意,白云深处坐禅僧."
    ]
  },
  {
    "title": "未知",
    "author": "未知",
    "paragraphs": [
      "一水浮千棹,悠悠来去人.缆开湘浦岸,帆落楚江滨.风色东西变,潮痕旦暮新.祗兹澄汉色,几度化为尘."
    ]
  },
  {
    "title": "未知",
    "author": "未知",
    "paragraphs": [
      "闲居谁似我,退迹理难过.要势危身早,浮荣败德多.雨催虫出穴,寒逼鸟移窠.野迳无人翦,疏窗入薜萝."
    ]
  },
  {
    "title": "未知",
    "author": "未知",
    "paragraphs": [
      "独步出衡茅,寒云著地交.烧平多败穴,叶落见危巢."
    ]
  },
  {
    "title": "未知",
    "author": "未知",
    "paragraphs": [
      "大禹不知凿,来源亦自成.色应怜众白,声合让孤清.远势曾吞海,飞流欲喷鲸.灵槎如可泛,天际问归程."
    ]
  },
  {
    "title": "未知",
    "author": "未知",
    "paragraphs": [
      "南有天台事可尊,孕灵含秀独超群.重重曲涧侵危石,步步层岩踏碎云.金雀每从云里现,异香多向夜深闻.当知此界非凡界,一道幽奇各自分."
    ]
  },
  {
    "title": "未知",
    "author": "未知",
    "paragraphs": [
      "仙源佛窟有天台,今古嘉名遍九垓.石磴嵌空神匠出,瀑泉雄壮雨声来.景强偏感高僧住,地胜能令远思开.一等翘诚依此处,自然灵贶作梯媒."
    ]
  },
  {
    "title": "未知",
    "author": "未知",
    "paragraphs": [
      "智泉福海莫能逾,亲自王恩运睿谟.感现尽冥心境界,资持全固道根株.石梁低翥红鹦鹉,烟岭高翔碧鹧鸪.胜妙重重惟祷祝,永资军庶息灾虞."
    ]
  },
  {
    "title": "未知",
    "author": "未知",
    "paragraphs": [
      "凌晨迎请倍精诚,亲敬鲜花异处清.罗汉攀枝呈梵相,岩僧倚树现真形.神幡双出红霞动,宝塔全开白气生.都为王心标意切,满空盈月瑞分明."
    ]
  },
  {
    "title": "未知",
    "author": "未知",
    "paragraphs": [
      "幡花宝盖满清川,祈祷迎来圣半千.莫道圣缘无影响,须知嘉会有因缘.空中长似闻天乐,岩畔尝疑有地仙.何必更寻兜率去,重重灵应事昭然."
    ]
  },
  {
    "title": "未知",
    "author": "未知",
    "paragraphs": [
      "登云步岭涉烟程,好景随心次第生.圣者已符祥瑞事,地灵全副祷祈情.洞深重叠拖云湿,滩浅潺湲漱水清.愿满事圆归去路,便风相送片帆轻."
    ]
  },
  {
    "title": "未知",
    "author": "未知",
    "paragraphs": [
      "祖教宗中有二门,十度万行称为尊.初名止观助新学,后成定慧菩提根.唯一法,似双分.法性寂然体真止,寂而常照妙观存.定为父,慧为母,能孕千圣之门户.增长根力养圣胎,念念出生成佛祖.定为将,慧为相,能弼心王成无上.永作群生证道门,即是古佛菩提样.定如月,光烁外道邪星灭.能挑智炬转分明,滋润道芽除爱结.慧如日,照破无明之暗室.能令邪见愚夫禅,尽成般若波罗蜜.少时默,刹那静,渐渐增修成正定.诸圣较量功不多,终见灵台之妙性.瞥闻法,才历耳,能熏识藏觉种起.一念回光正智开,须臾成佛法如是.禅定力,不思义,变凡为圣刹那时.无边生死根由断,积劫尘劳巢穴堕.湛心水,浄意珠,光吞万象烁千途.抉开己眼无瑕翳,三界元无一法拘.觉观贼,应时克,攀援病,倏然浄.荡念垢兮洗惑尘,显法身兮坚慧命.如断山,若停海,天翻地覆终无改.莹似琉璃含宝月,倏然无寄而无待.般若慧,莫能量,自然随处现心光.万行门中为导首,一切时中称法王.竭苦海,碎邪山,妄云卷尽片时间.贫女室中金顿现,壮士额上珠潜还.斩痴网,截欲流,大雄威猛更无俦.能令铁床铜柱冷,顿使魔怨业果休.和诤讼,成孝义,普现群生诸佛智.边邪恶慧尽朝宗,蝼蚁鲲鹏齐受记.偏修定,纯阴烂物刳正命.若将正慧照禅那,自然万法明如镜.偏修慧,纯阳枯物成迂滞.须凭妙定助观门,如月分明除雾翳.劝等学,莫偏修,从来一体无二头.似禽两翼飞空界,如车二轮乘白牛.即向凡途登觉岸,便于业海泛慈舟.或事定,制之一处无不竟.或理定,唯当直下观心性.或事观,明诸法相生筹算.或理观,顿了无一无那畔.定即慧,非一非二非心计.慧即定,不同不别绝观听.或双运,即寂而照通真训.或俱泯,非定非慧超常准.一尘入定众尘起,般若门中成法尔.童子身中三昧时,老人身分谈真轨.能观一境万境同,近尘远刹无不通.真如路上论生死,无明海里演圆宗.眼根能作鼻佛事,色尘入定香尘起.心境常同见自差,谁言不信波元水.非寂非照绝言思,而寂而照功无比.权实双行阐正途,体用更资含妙旨.劝诸子,勿虚弃,光阴如箭如流水.散乱全因缺定门,愚盲祇为亏真智.真实言,须入耳,千经万论同标记.定慧全功不暂忘,一念顿归真觉地.定须习,慧须闻,勿使灵台一点昏.合抱之树生毫末,积渐之功成宝尊.猕猴学定生天界,女子才思入道门.自利利他因果备,若除定慧莫能论."
    ]
  },
  {
    "title": "未知",
    "author": "未知",
    "paragraphs": [
      "园林萧爽闻来久,欲访因循二十秋.此日开襟吟不尽,碧山重叠水长流."
    ]
  },
  {
    "title": "未知",
    "author": "未知",
    "paragraphs": [
      "那堪雨后更闻蝉,溪隔重湖路七千.忆昔故园杨柳岸,全家送上渡头船."
    ]
  },
  {
    "title": "未知",
    "author": "未知",
    "paragraphs": [
      "良哉吕尚父,深隠始归周.钓石千年在,春风一水流.松根盘藓石,花影卧沙鸥.谁更怀韬术,追思古渡头."
    ]
  },
  {
    "title": "未知",
    "author": "未知",
    "paragraphs": [
      "闲思连上景难齐,树遶仙乡路遶溪.明月夜舟渔父唱,春风平野鹧鸪啼.城边寄信归云外,花下倾杯到日西.更忆海阳垂钓侣,昔年相遇草萋萋."
    ]
  },
  {
    "title": "未知",
    "author": "未知",
    "paragraphs": [
      "失意从他桃李春,嵩阳经过歇行尘.云僧不见城中事,问是今年第几人."
    ]
  },
  {
    "title": "未知",
    "author": "未知",
    "paragraphs": [
      "仙界路遥云缥缈,古坛风冷叶萧骚.后来岂合言淹滞,一尉升腾道最高."
    ]
  },
  {
    "title": "未知",
    "author": "未知",
    "paragraphs": [
      "锦衣红夺彩霞明,侵晓春游向野庭.不识农夫辛苦力,骄骢踏烂麦青青."
    ]
  },
  {
    "title": "未知",
    "author": "未知",
    "paragraphs": [
      "倚杖残秋里,吟中四顾频.西风天际雁,落日渡头人.草色衰平野,山阴歛暮尘.却寻苔径去,明月照村邻."
    ]
  },
  {
    "title": "未知",
    "author": "未知",
    "paragraphs": [
      "独宿大中年里寺,樊笼得出事无心.寒山梦觉一声磬,霜叶满林秋正深."
    ]
  },
  {
    "title": "未知",
    "author": "未知",
    "paragraphs": [
      "南游何感思,更甚叶缤纷.一夜耒江雨,百年工部文.青山当日见,白酒至今闻.惟有为诗者,经过时吊君."
    ]
  },
  {
    "title": "未知",
    "author": "未知",
    "paragraphs": [
      "篆写千文迈古今,感陶承旨撰碑阴.两朝雨露书中得,满箧诗章物外寻.衡岳水云长挂梦,帝城烟月不关心.西游去后无消息,想共陈抟一处吟."
    ]
  },
  {
    "title": "未知",
    "author": "未知",
    "paragraphs": [
      "水僧来说我师,换鹅书札转高奇.挥毫传下千年字,贞石曾留几处碑.混俗市廛人莫测,和光踪迹鹤应知.莲花结社须容我,不似陶潜爱湿巵."
    ]
  },
  {
    "title": "未知",
    "author": "未知",
    "paragraphs": [
      "骄阳为戾已成灾,頼有开筵周秀才.莫道上天无感应,故教风雨一齐来."
    ]
  },
  {
    "title": "未知",
    "author": "未知",
    "paragraphs": [
      "曾闻洛下缀神仙,火树南栖几十年.白首自忻丹桂在,诗名已得四方传.行随秋渚将归雁,吟傍梅花欲雪天.今日还家莫惆怅,不同初上渡头船."
    ]
  },
  {
    "title": "未知",
    "author": "未知",
    "paragraphs": [
      "秋风汉北雁飞天,单骑那堪遶贺兰.碛暗更无岩树影,地平时有野烧瘢.貂披寒色和衣冷,剑佩胡霜隔匣寒.早晚横戈似飞尉,拥旄深入异田单."
    ]
  },
  {
    "title": "未知",
    "author": "未知",
    "paragraphs": [
      "钵略城边日欲西,游人却忆旧山归.牛羊集水烟黏步,雕鹗盘空雪满围.猎骑静逢边气薄,戍楼寒对暮烟微.横行总是男儿事,早晚重来似汉飞."
    ]
  },
  {
    "title": "未知",
    "author": "未知",
    "paragraphs": [
      "不将桂子种诸天,长得寻君水石边.玄豹夜寒和雾隠,骊龙春暖抱珠眠.山中宰相陶弘景,洞里真人葛稚川.一度相思一惆怅,水寒烟澹落花前."
    ]
  },
  {
    "title": "未知",
    "author": "未知",
    "paragraphs": [
      "金鼎光辉照雪袍,雒阳春梦忆波涛.尘埃满眼人情异,风雨前程马足劳.接塞峨眉通蜀险,过山仙掌倚秦高.别来无限幽求子,应笑区区味六韬."
    ]
  },
  {
    "title": "未知",
    "author": "未知",
    "paragraphs": [
      "莫学区区老一经,夷门关吏旧书生.晋朝灭后无中散,韩国亡来绝上卿.龙变洞中千谷冷,剑横天外八风清.好携长策干时去,免逐渔樵度太平."
    ]
  },
  {
    "title": "未知",
    "author": "未知",
    "paragraphs": [
      "雕鹗途程在碧天,彩衣东去复何言.二千宾客旧知己,十二山河新故园.吟看桂生溪月上,醉听鲲化海涛翻.好期圣代重相见,莫学袁生老竹轩."
    ]
  },
  {
    "title": "未知",
    "author": "未知",
    "paragraphs": [
      "孤云无定鹤辞巢,自负焦桐不说劳.服药几年期碧落,验符何处呪丹毫.子陵山晓红云密,青草湖平雪浪高.从此人稀见踪迹,还应选地种仙桃."
    ]
  },
  {
    "title": "未知",
    "author": "未知",
    "paragraphs": [
      "剑气徒劳望斗牛,故人别后阻仙舟.残春谩道深倾酒,好月那堪独上楼.何处是非随马足,由来得丧白人头.清风未许重携手,几度高吟寄水流."
    ]
  },
  {
    "title": "未知",
    "author": "未知",
    "paragraphs": [
      "闲居何处得闲名,坐掩衡茅损性灵.破梦晓钟闻竹寺,沁心秋雨浸莎庭.瓮边难负千杯绿,海上终眠万仞青.珍重先生全太古,应看名利似浮云."
    ]
  },
  {
    "title": "未知",
    "author": "未知",
    "paragraphs": [
      "碧江头与白云门,别后秋霜点鬓根.长记学禅青石寺,最思共醉落花村.林间竹有湘妃泪,窗外禽多杜宇魂.未棹扁舟重回首,采薇收橘不堪论."
    ]
  },
  {
    "title": "未知",
    "author": "未知",
    "paragraphs": [
      "病多慵引架书看,官职无才思已阑.穴凤瑞时来却易,人龙别后见何难.琴樽风月闲生计,金玉松筠旧岁寒.早晚烟村碧江畔,挂罾重对蓼花滩."
    ]
  },
  {
    "title": "未知",
    "author": "未知",
    "paragraphs": [
      "国风千载务重华,须逐浮云背若耶.无地可归堪种玉,有天教上且乘槎.白纶巾卸苏门月,红锦衣裁御苑花.他日成都却回首,东山看取谢鲲家."
    ]
  },
  {
    "title": "未知",
    "author": "未知",
    "paragraphs": [
      "岐山高与陇山连,制锦无私服晏眠.鹦鹉语中分百里,凤凰声里过三年.秦无旧俗云烟媚,周有遗风父老贤.莫役生灵种杨柳,一枝枝折灞桥边."
    ]
  },
  {
    "title": "未知",
    "author": "未知",
    "paragraphs": [
      "十年流落赋归鸿,谁傍昏衢驾烛龙.竹屋乱烟思梓泽,酒家疏雨梦临邛.千年别恨调琴懒,一片年光览镜慵.早晚休歌白石烂,放教归去卧群峰."
    ]
  },
  {
    "title": "未知",
    "author": "未知",
    "paragraphs": [
      "谁为梅花怨未平,一声高唤百龙惊.风当阊阖庭初静,月在姑苏秋正明.曲尽绿杨涵野渡,管吹青玉动江城.临流不欲殷勤听,芳草王孙旧有情."
    ]
  },
  {
    "title": "未知",
    "author": "未知",
    "paragraphs": [
      "依旧池边草色芳,故人何处忆山阳.书回科斗江帆暮,曲罢驺虞海树苍.吟望晓烟思桂渚,醉衣残月梦余杭.别来南国知谁在,空对襜褕一断肠."
    ]
  },
  {
    "title": "未知",
    "author": "未知",
    "paragraphs": [
      "织锦歌成下翠微,岂劳西去问搘机.未开水府珠先见,不掘丰城剑自辉.鼇逐玉蟾攀桂上,马随青帝踏花归.相逢半是云霄客,应笑歌牛一布衣."
    ]
  },
  {
    "title": "未知",
    "author": "未知",
    "paragraphs": [
      "几年帝里阻烟波,敢向明时叩角歌.看尽好花春卧稳,醉残红日夜吟多.印开夕照垂杨柳,画破寒潭老芰荷.昨夜前溪有龙鬭,石桥风雨少人过."
    ]
  },
  {
    "title": "未知",
    "author": "未知",
    "paragraphs": [
      "罢吟鹦鹉草芊芊,又泛鸳鸯水上天.一棹冷涵杨柳雨,片帆香挂芰荷烟.绿摇江澹萍离岸,红点云疏橘满川.何处邈将归画府,数茎红蓼一渔船."
    ]
  },
  {
    "title": "未知",
    "author": "未知",
    "paragraphs": [
      "芙蓉帘幕扇秋红,蛮府新郎夜䜩同.满座马融吹笛月,一楼张翰过江风.杯黏紫酒金螺重,谈转雕珰玉麈空.深荷良宵慰顦顇,德星池馆在江东."
    ]
  },
  {
    "title": "未知",
    "author": "未知",
    "paragraphs": [
      "狂歌白鹿上青天,可似兰塘钓紫烟.万卷祖龙坑外物,一泓孙楚耳中泉.翩翾蛮榼薰晴浦,毂辘鱼车响夜船.学取青莲李居士,一生杯酒在神仙."
    ]
  },
  {
    "title": "未知",
    "author": "未知",
    "paragraphs": [
      "谁如南浦傲烟霞,白葛衣轻称帽纱.碧玉蜉蝣迎客酒,黄金毂辘钓鱼车.吟歌云鸟归樵谷,卧爱神仙入画家.他日凤书何处觅,武陵烟树半桃花."
    ]
  },
  {
    "title": "未知",
    "author": "未知",
    "paragraphs": [
      "昔年南去得娱宾,顿逊杯前共好春.蚁泛羽觞蛮酒腻,凤衔瑶句蜀牋新.花怜游骑红随辔,草恋征车碧遶轮.别后青青郑南陌,不知风月属何人."
    ]
  },
  {
    "title": "未知",
    "author": "未知",
    "paragraphs": [
      "仆射陂前是传邮,去程雕鹗弄高秋.吟抛芍药裁诗圃,醉下茱萸饮酒楼.向日迥飞驹皎皎,临风谁和鹿呦呦.明年二月仙山下,莫遣桃花逐水流."
    ]
  },
  {
    "title": "未知",
    "author": "未知",
    "paragraphs": [
      "千里崤函一梦劳,岂知云馆共萧骚.半帘绿透偎寒竹,一榻红侵坠晚桃.蛮酒客稀知味长,蜀琴风定觉弦高.感君岩下闲招隠,细缕金盘鲙错刀."
    ]
  },
  {
    "title": "未知",
    "author": "未知",
    "paragraphs": [
      "暖掠红香燕燕飞,五云仙珮晓相携.花开鹦鹉韦郎曲,竹亚虬龙白帝溪.富贵万场归紫酒,是非千载逐芳泥.不知多少开元事,露泣春丛向日低."
    ]
  },
  {
    "title": "未知",
    "author": "未知",
    "paragraphs": [
      "鹊岩烟断玉巢敧,罨画春塘太白低.马踏翠开垂柳寺,人耕红破落花蹊.千年胜概咸原上,几代荒凉绣岭西.碧吐红芳旧行处,岂堪回首草萋萋."
    ]
  },
  {
    "title": "未知",
    "author": "未知",
    "paragraphs": [
      "长竿一系白龙吟,谁和驺虞发素琴.野客碧云魂易断,故人芳草梦难寻.天从补后星辰稳,海自潮来岛屿深.好向明庭拾遗事,莫教玄豹老泉林."
    ]
  },
  {
    "title": "未知",
    "author": "未知",
    "paragraphs": [
      "江上阴云锁梦魂,江边深夜舞刘琨.秋风万里芙蓉国,暮雨千家薜荔村.乡思不堪悲橘柚,旅游谁肯重王孙.渔人相见不相问,长笛一声归岛门."
    ]
  },
  {
    "title": "未知",
    "author": "未知",
    "paragraphs": [
      "白玉堆边蒋迳横,空涵二十四滩声.老无征战轩辕国,贫有茅茨帝舜城.丹凤昼飞群木冷,一龙秋卧九江清.时人莫笑非经济,还待中原致太平."
    ]
  },
  {
    "title": "未知",
    "author": "未知",
    "paragraphs": [
      "秦树朦胧春色微,香风烟煖树依依.边城夜静月初上,芳草路长人未归.折柳且堪吟晚槛,弄花何处醉残晖.钓乡千里断消息,满目碧云空自飞."
    ]
  },
  {
    "title": "未知",
    "author": "未知",
    "paragraphs": [
      "不随黄鹤起烟波,应笑无成返薜萝.看尽好花春卧稳,醉残红日夜吟多.高添雅兴松千尺,暗养清音竹数科.珍重仙曹旧知己,往来星骑一相过."
    ]
  },
  {
    "title": "未知",
    "author": "未知",
    "paragraphs": [
      "秋池云下白莲香,池上吟仙寄竹房.闲颂国风文字古,静消心火梦魂凉.三春蓬岛花无限,八月银河路更长.此境空门不曾有,从头好语与医王."
    ]
  },
  {
    "title": "未知",
    "author": "未知",
    "paragraphs": [
      "千钟紫酒荐菖蒲,松岛兰舟潋滟居.曲内橘香江客笛,字中岚气岳僧书.吟期汗漫驱金虎,坐约丹青跨玉鱼.七色花虬一声鹤,几时乘兴上清虚."
    ]
  },
  {
    "title": "未知",
    "author": "未知",
    "paragraphs": [
      "琵琶峡口月溪边,玉乳头佗忆旧川.一锡冷涵兰径路,片帆香挂橘洲烟.苔封石锦栖霞室,水迸衣珠喷玉蝉.莫道翩翩去如梦,本来吟鸟在林泉."
    ]
  },
  {
    "title": "未知",
    "author": "未知",
    "paragraphs": [
      "耿耿银河雁半横,梦敧金碧辘轳轻.满窗谢练江风白,一枕齐纨海月明.杨柳败梢飞叶响,芰荷香柄折秋鸣.谁人更唱阳关曲,牢落烟霞梦不成."
    ]
  },
  {
    "title": "未知",
    "author": "未知",
    "paragraphs": [
      "露下银河雁度频,囊中垆火几时真.数茎白发生浮世,一盏寒灯共故人.云外簟凉吟峤月,岛边花暖钓江春.何当归去重携手,依旧红霞作近邻."
    ]
  },
  {
    "title": "未知",
    "author": "未知",
    "paragraphs": [
      "铸时天匠待英豪,紫焰寒星匣倍牢.三尺何年拂尘土,四溟今日绝波涛.雄应垓下收蛇阵,滞想溪头伴豹韬.惜是真龙懒抛掷,夜来冲斗气何高."
    ]
  },
  {
    "title": "未知",
    "author": "未知",
    "paragraphs": [
      "鸟尽弓藏良可哀,谁知归钓子陵台.炼多不信黄金耗,吟苦须惊白发催.喘月吴牛知夜至,嘶风胡马识秋来.燕歌别后休惆怅,黍已成畦菊已开."
    ]
  },
  {
    "title": "未知",
    "author": "未知",
    "paragraphs": [
      "三皇上人春梦醒,东侯老大麒麟生.洞连龙穴全山冷,窗透鼇波尽室清.计拙耻居岩麓老,气狂惭与斗牛平.谁人为向青编上,直傍巢由写一名."
    ]
  },
  {
    "title": "未知",
    "author": "未知",
    "paragraphs": [
      "蓝采禾,蓝采禾,尘世纷纷事更多.争如卖药沽酒饮,归去深崖拍手歌."
    ]
  },
  {
    "title": "未知",
    "author": "未知",
    "paragraphs": [
      "今年六十六,世寿有延促.无生火炽然,有为薪不续.出谷与归源,一时俱备足."
    ]
  },
  {
    "title": "未知",
    "author": "未知",
    "paragraphs": [
      "钟静日已夕,尘缘谢驱役.琪树鹤争定,山空万籁寂.明月散庭除,寒光照床席.花鸟魂梦间,相见曾相识.五更仙鹿鸣,声近在篱隙.晓来问童子,石径无行迹."
    ]
  },
  {
    "title": "未知",
    "author": "未知",
    "paragraphs": [
      "不见铜龙何处飞,空余芳草旧台基.月明风冷禽声碎,疑是仙人佩玉归."
    ]
  },
  {
    "title": "未知",
    "author": "未知",
    "paragraphs": [
      "去年初释褐,一命列蓬丘.青袍春草色,白纻弃如仇.适会龙飞庆,王泽天下流.尔得六品阶,无乃太为优.凡登进士第,四选升校雠.历官十五考,叙阶与尔俦.如何志未满,意欲凌云游.若言品位卑,寄书来我求.省之再三叹,不觉泪盈眸.吾家本寒素,门地寡公侯.先子有令德,乐道尚优游.生逢世多僻,委顺信沈浮.仕宦不喜达,吏隠同庄周.积善有余庆,清白为贻谋.伊余奉家训,孜孜务进修.夙夜事勤肃,言行思悔尤.出门择交友,防慎畏薰莸.省躬常惧玷,恐掇庭闱羞.童年志于学,不惰为箕裘.二十中甲科,赪尾化为虬.三十入翰苑,步武向瀛洲.四十登宰辅,貂冠侍冕旒.备位行一纪,将何助帝猷.即非救旱雨,岂是济川舟.天子未遐弃,日益素餐忧.黄河润千里,草木皆浸渍.吾宗凡九人,继踵升官次.门内无白丁,森森朱绿紫.鹓行洎内职,亚尹州从事.府掾监省官,高低皆清美.悉由侥幸升,不因资考至.朝廷悬爵秩,命之曰公器.才者禄及身,功者赏于世.非才及非功,安得专厚利.寒衣内府帛,饥食太仓米.不蚕复不穑,未尝勤四体.虽然一家荣,岂塞众人议.颙颙十目窥,龊龊千人指.借问尔与吾,如何不自媿.戒尔学立身,莫若先孝弟.怡怡奉亲长,不敢生骄易.战战复兢兢,造次必于是.戒尔学干禄,莫若勤道艺.尝闻诸格言,学而优则仕.不患人不知,惟患学不至.戒尔远耻辱,恭则近乎礼.自卑而尊人,先彼而后己.相鼠与茅鸱,宜鉴诗人刺.戒尔勿旷放,旷放非端士.周孔垂名教,齐梁尚清议.南朝称八达,千载秽青史.戒尔勿嗜酒,狂药非佳味.能移谨厚性,化为凶险类.古今倾败者,历历皆可记.戒尔勿多言,多言者众忌.苟不慎枢机,灾危从此始.是非毁誉间,适足为身累.举世重交游,拟结金兰契.忿怨容易生,风波当时起.所以君子心,汪汪淡如水.举世好承奉,昂昂增意气.不知承奉者,以尔为玩戏.所以古人疾,蘧蒢与戚施.举世重任侠,俗呼为气义.为人赴急难,往往陷刑死.所以马援书,殷勤戒诸子.举世贱清素,奉身好华侈.肥马衣轻裘,扬扬过闾里.虽得市童怜,还为识者鄙.我本羁旅臣,遭逢尧舜理.位重才不充,戚戚怀忧畏.深渊与薄冰,蹈之唯恐坠.尔曹当悯我,勿使增罪戾.闭门敛踪迹,缩首避名势.名势不久居,毕竟何足恃.物盛必有衰,有隆还有替.速成不坚牢,亟走多颠踬.灼灼园中花,早发还先萎.迟迟涧畔松,鬰鬰含晚翠.赋命有疾徐,青云难力致.寄语谢诸郎,躁进徒为耳."
    ]
  },
  {
    "title": "未知",
    "author": "未知",
    "paragraphs": [
      "翰苑重求李谪仙,词锋颖利胜龙泉.朝趋建礼霞烘日,夜直承明月印天.圣主重知缘国士,相公多喜为同年.青春才子金门贵,蜀锦袍新夺日鲜."
    ]
  },
  {
    "title": "未知",
    "author": "未知",
    "paragraphs": [
      "三年过了又三年,阅遍华岩满五千.功德完满珍重去,何劳使者上高田."
    ]
  },
  {
    "title": "未知",
    "author": "未知",
    "paragraphs": [
      "阊门风暖落花干,飞遍江城雪不寒.独有晚来临水驿,闲人多凭赤栏干."
    ]
  },
  {
    "title": "未知",
    "author": "未知",
    "paragraphs": [
      "有池有榭即蒙蒙,浸润翻成长养功.恰似有人长点检,著行排立向春风."
    ]
  },
  {
    "title": "未知",
    "author": "未知",
    "paragraphs": [
      "根柢虽然傍浊河,无妨终日近笙歌.毵毵金带谁堪比,还共黄鶑不较多."
    ]
  },
  {
    "title": "未知",
    "author": "未知",
    "paragraphs": [
      "万株枯槁怨亡隋,似吊吴台各自垂.好是淮阴明月里,酒楼横笛不胜吹."
    ]
  },
  {
    "title": "未知",
    "author": "未知",
    "paragraphs": [
      "菡萏香连十顷陂,小姑贪戏采莲迟.晚来弄水船头湿,更脱红裙裹鸭儿."
    ]
  },
  {
    "title": "未知",
    "author": "未知",
    "paragraphs": [
      "孔雀尾拖金线长,怕人飞起入丁香.越女沙头争拾翠,相呼归去背斜阳."
    ]
  },
  {
    "title": "未知",
    "author": "未知",
    "paragraphs": [
      "门前春水白苹花,岸上无人小艇斜.商女经过江欲暮,散抛残食饲神鸦."
    ]
  },
  {
    "title": "未知",
    "author": "未知",
    "paragraphs": [
      "乱绳千结绊人深,越萝万丈表长寻.杨柳在身垂意绪,藕花落尽见莲心."
    ]
  },
  {
    "title": "未知",
    "author": "未知",
    "paragraphs": [
      "百尺荆台草径荒,如何前日谓云阳.古今不尽迁移恨,依旧台边水渺茫."
    ]
  },
  {
    "title": "未知",
    "author": "未知",
    "paragraphs": [
      "汝问西来意,且过这边立.昨夜三更时,雨打虚空湿.电影忽然明,不似蚰蜒急."
    ]
  },
  {
    "title": "未知",
    "author": "未知",
    "paragraphs": [
      "石城古岸头,一望思悠悠.几许六朝事,不禁江水流."
    ]
  },
  {
    "title": "未知",
    "author": "未知",
    "paragraphs": [
      "扰扰尘埃白日忙,偶然来谒赞公房.行登峻岭跻攀倦,坐俯清泉笑傲凉.林静鸟声酬客语,风来花气逐人香.此时已觉凡尘断,分得高僧兴味长."
    ]
  },
  {
    "title": "未知",
    "author": "未知",
    "paragraphs": [
      "冲虚脱屣世绵绵,胜地人来尚凛然.不见彩云迎皓鹤,空留怪石漱清泉.侵阶蔓草迷香迳,偃盖寒松杂暮烟.静化信从无妄得,堪思汉武亦神僊."
    ]
  },
  {
    "title": "未知",
    "author": "未知",
    "paragraphs": [
      "厩马牵来哕哕嘶,马蹄随步蹑云梯.新街锦帐达三字,旧制星垣放五题.视草健毫从席选,受降恩诏待公批.仙才已在神仙地,逢见刘晨为指迷."
    ]
  },
  {
    "title": "未知",
    "author": "未知",
    "paragraphs": [
      "多少樊笼不敢开,强拘物性要相倍.何时得似邠州守,德政临民鹤自来."
    ]
  },
  {
    "title": "未知",
    "author": "未知",
    "paragraphs": [
      "圣主覃恩徧九垓,碧油红旆出关来.乡中父老如相问,十五年前赵秀才."
    ]
  },
  {
    "title": "未知",
    "author": "未知",
    "paragraphs": [
      "携筇何日别长沙,凤篆功夫世所嘉.秦岭夜吟残海月,章台春讲雨天花.净瓶远贮湘潭水,片衲晴披岳面霞.圣主有恩酬绝艺,帘前师号紫袈裟."
    ]
  },
  {
    "title": "未知",
    "author": "未知",
    "paragraphs": [
      "书札精奇已换鹅,仍闻依旧卧烟萝.诗成万首犹嫌少,酒饮千钟不怕多.乡寺夜开云梦月,石房寒锁洞庭波.知师收拾南归去,为忆渔人唱楚歌."
    ]
  },
  {
    "title": "未知",
    "author": "未知",
    "paragraphs": [
      "王谢高门江鲍才,东游何用更裴回.弦歌好就吴乡拜,簪组初从魏阙来.清酒一尊携潋滟,旧诗千首贮琼瑰.健颿轻櫂须行乐,莫效当时庾信哀."
    ]
  },
  {
    "title": "未知",
    "author": "未知",
    "paragraphs": [
      "人生四大惣是空,何个不觅出烦笼.造罪人多作福少,所以众生长受穷.坚修苦行仍本分,禁戒奢华并不同.今生努力懃精练,冥路不溺苦海中.日逐持经强发愿,弘道回去莫难逢.唯报往来游礼者,这回巡谒一层层."
    ]
  },
  {
    "title": "未知",
    "author": "未知",
    "paragraphs": [
      "白壁从来好丹青,无知个个乱题名.三涂地狱交谁忍,十八湔铜灌一瓶.镌龛必定添福利,凿壁多层证无生.唯报往来游翫者,辄莫于此骋书题."
    ]
  },
  {
    "title": "未知",
    "author": "未知",
    "paragraphs": [
      "白壁虽然好丹青,无简迷愚难悟醒.纵有百般僧氏巧,也有文徒书号名.空留佳妙不题宣,却入五趣陷尘境.唯报往来游观者,起听前词□□□."
    ]
  },
  {
    "title": "未知",
    "author": "未知",
    "paragraphs": [
      "能持净意作□家,解驾牛羊白鹿车.嫌阑砌前栽树少,怕空不种后园花.菩提上□因修得,佛果无生证有涯.此处涅盘观境□,自然捷路到龙花."
    ]
  },
  {
    "title": "未知",
    "author": "未知",
    "paragraphs": [
      "谯国门传缙以绅,善男子即是帝王孙.文商碑背题八字,武盛弓弦重六钧.既出四门观生老,便知六贼不相亲.夜迶将心登峻岭,心定菩提转法轮."
    ]
  },
  {
    "title": "未知",
    "author": "未知",
    "paragraphs": [
      "三危山内枲世□（贤）,结此道场下停□（闲）.侍送门人往不绝,圣是山谷水未宽.一旬之间僧久住,感动山神赐霜树.□值牟尼□（威）力重,此山本□住□（僧）□（田）."
    ]
  },
  {
    "title": "未知",
    "author": "未知",
    "paragraphs": [
      "嘴长毛短浅含臕,久向山中食药苗.蒸处已将蕉叶裹,熟时兼用杏浆浇.红鲜雅称金盘饤,熟软真堪玉箸挑.若把膻根来比并,膻根自合吃藤条."
    ]
  },
  {
    "title": "未知",
    "author": "未知",
    "paragraphs": [
      "粹钟衡岳诞吾师,十九彤廷赐紫衣.青简篆文穷妙绝,碧云诗句入玄微.降龙钵里无尘染,回雁峰前有梦归.他日好同莲社约,逸眠禅坐两忘机."
    ]
  },
  {
    "title": "未知",
    "author": "未知",
    "paragraphs": [
      "不将才名暂时夸,人仰声名遍海涯.月满朝衣听禁漏,更阑分直扫宫花.谏书未上先焚稿,御笔曾传立草麻.见说下朝无一事,小池栽苇学僧家."
    ]
  },
  {
    "title": "未知",
    "author": "未知",
    "paragraphs": [
      "旭景鸾台上,微云象阙间.时清政事少,日永直官闲.远籁飞箫管,零冰响珮环.终军年二十,默坐叩玄关."
    ]
  },
  {
    "title": "未知",
    "author": "未知",
    "paragraphs": [
      "垂杨界官道,茅屋倚高坡.月下春塘水,风中牧竖歌.折花闲立久,对酒远情多.今夜孤亭梦,悠扬奈尔何."
    ]
  },
  {
    "title": "未知",
    "author": "未知",
    "paragraphs": [
      "家声曾与金张辈,官署去居何宋间.起得高斋临静曲,种成奇树学他山.鸳鸾终日同醒醉,萝薜常时共往还.贱子今朝独南去,不堪回首望清闲."
    ]
  },
  {
    "title": "未知",
    "author": "未知",
    "paragraphs": [
      "少长在维扬,依然认故乡.金陵佳丽地,不道少风光.稍望吴台远,行登楚塞长.殷勤语江岭,归梦莫相妨."
    ]
  },
  {
    "title": "未知",
    "author": "未知",
    "paragraphs": [
      "京口潮来曲岸平,海门风起浪花生.人行沙上见日影,舟过江中闻橹声.芳草远迷扬子渡,宿烟深映广陵城.游人乡思应如橘,相望须含两地情."
    ]
  },
  {
    "title": "未知",
    "author": "未知",
    "paragraphs": [
      "不共垂杨映绮寮,倚山临路自娇饶.游人过去知香远,谷鸟飞来见影摇.半隔烟岚遥隠隠,可堪风雨暮萧萧.城中春色还如此,几处笙歌案舞腰."
    ]
  },
  {
    "title": "未知",
    "author": "未知",
    "paragraphs": [
      "退公求静独临川,扬子江南二月天.百尺翠屏甘露阁,数帆晴日海门船.波澄濑石寒如玉,草接汀苹绿似烟.安得乘槎更东去,十洲风外弄潺湲."
    ]
  },
  {
    "title": "未知",
    "author": "未知",
    "paragraphs": [
      "省署皆归沐,西垣公事稀.咏诗前砌立,听漏向申归.远思风醒酒,余寒雨湿衣.春光已堪探,芝盖共谁飞."
    ]
  },
  {
    "title": "未知",
    "author": "未知",
    "paragraphs": [
      "吴公台下旧京城,曾掩衡门过十春.别后不知新景象,信来空问故交亲.宦游京口无高兴,习隠钟山限俗尘.今日喜为华表鹤,况陪鹓鹭免迷津."
    ]
  },
  {
    "title": "未知",
    "author": "未知",
    "paragraphs": [
      "缭绕长隄带碧浔,昔年游此尚青衿.兰桡破浪城阴直,玉勒穿花苑树深.宦路尘埃成久别,仙家风景有谁寻.那知年长多情后,重凭栏干一独吟."
    ]
  },
  {
    "title": "未知",
    "author": "未知",
    "paragraphs": [
      "缕彩成飞燕,迎和启蛰时.翠翘生玉指,绣羽拂文楣.讵费衔泥力,无劳剪爪期.化工今在此,翻怪社来迟."
    ]
  },
  {
    "title": "未知",
    "author": "未知",
    "paragraphs": [
      "从事蕲春兴自长,蕲人应识紫微郎.山资足后抛名路,莼菜秋来忆故乡.以道卷舒犹自适,临戈谈笑固无妨.如闻郡阁吹横笛,时望青谿忆野王."
    ]
  },
  {
    "title": "未知",
    "author": "未知",
    "paragraphs": [
      "怜君庭下木芙蓉,袅袅纤枝淡淡红.晓吐芳心零宿露,晚摇娇影媚清风.似含情态愁秋雨,暗减馨香借菊丛.默饮数杯应未称,不知歌管与谁同."
    ]
  },
  {
    "title": "未知",
    "author": "未知",
    "paragraphs": [
      "东观时闲暇,还修喻蜀书.双旌驰县道,百越从轺车.桂蠹晨餐罢,贪泉访古初.春江多好景,莫使醉吟疏."
    ]
  },
  {
    "title": "未知",
    "author": "未知",
    "paragraphs": [
      "郊外春华好,人家带碧溪.浅莎藏鸭戏,轻霭隔鸡啼.掩映红桃谷,夤缘翠柳堤.王孙竟不至,芳草自萋萋."
    ]
  },
  {
    "title": "未知",
    "author": "未知",
    "paragraphs": [
      "便返城闉尚未甘,更从山北到山南.花枝似雪春虽半,桂魄如眉日始三.松盖遮门寒黯黯,柳丝妨路翠毵毵.登临莫怪偏留恋,游宦多年事事谙."
    ]
  },
  {
    "title": "未知",
    "author": "未知",
    "paragraphs": [
      "所思何在杳难寻,路远山长水复深.衰草满庭空伫立,清风吹袂更长吟.忘情好醉青田酒,寄恨宜调绿绮琴.落日鲜云偏聚散,可能知我独伤心."
    ]
  },
  {
    "title": "未知",
    "author": "未知",
    "paragraphs": [
      "先生尝已佩真形,绀发朱颜骨气清.道秘未传鸿宝术,院深时听步虚声.辽东几度悲城郭,吴市终应变姓名.三十六天皆有籍,他年何处问归程."
    ]
  },
  {
    "title": "未知",
    "author": "未知",
    "paragraphs": [
      "幽人春望本多情,况是花繁月正明.竟夕无言亦无寐,绕阶芳草影随行."
    ]
  },
  {
    "title": "未知",
    "author": "未知",
    "paragraphs": [
      "白首栖禅者,尝谈灞浐游.能令过江客,偏起失乡愁.室倚桃花崦,门临杜若洲.城中无此景,将子剩淹留."
    ]
  },
  {
    "title": "未知",
    "author": "未知",
    "paragraphs": [
      "今岁游山已恨迟,山中仍喜见辛夷.簪缨且免全为累,桃李犹堪别作期.晴后日高偏照灼,晚来风急渐离披.山郎不作同行伴,折是何由寄所思."
    ]
  },
  {
    "title": "未知",
    "author": "未知",
    "paragraphs": [
      "万里春阴乍履端,广庭风起玉尘干.梅花岭上连天白,蕙草阶前特地寒.晴去便为经岁别,兴来何惜彻宵看.此时鸳侣皆闲暇,赠答诗成禁漏残."
    ]
  },
  {
    "title": "未知",
    "author": "未知",
    "paragraphs": [
      "贾傅栖迟楚泽东,兰臯三度换秋风.纷纷世事来无尽,黯黯离魂去不通.直道未能胜社鼠,孤飞徒自叹冥鸿.知君多少思乡恨,暗在山城一笛中."
    ]
  },
  {
    "title": "未知",
    "author": "未知",
    "paragraphs": [
      "急景骎骎度,遥怀处处生.风头乍寒暖,天色半阴晴.久别魂空断,终年道不行.殷勤云上雁,为过历阳城."
    ]
  },
  {
    "title": "未知",
    "author": "未知",
    "paragraphs": [
      "前年都尉没边城,帐下何人领旧兵.徼外瘴烟沉鼓角,山前秋日照铭旌.笙歌却返乌衣巷,部曲皆还细柳营.今日园林过寒食,马蹄犹拟入门行."
    ]
  },
  {
    "title": "未知",
    "author": "未知",
    "paragraphs": [
      "后主亡家不悔,江南异代长春.今日景阳台上,闲人何用伤神."
    ]
  },
  {
    "title": "未知",
    "author": "未知",
    "paragraphs": [
      "仲春初四日,春色正中分.绿野裴回月,晴天断续云.燕飞犹个个,花落已纷纷.思妇高楼晚,歌声不可闻."
    ]
  },
  {
    "title": "未知",
    "author": "未知",
    "paragraphs": [
      "贱子乖慵性,频为省直牵.交情每相见,多在相门前.君独疏名路,为郎过十年.炎风久成别,南望思悠然."
    ]
  },
  {
    "title": "未知",
    "author": "未知",
    "paragraphs": [
      "谢守高斋结构新,一方风景万家情.群贤讵减山阴会,远俗初闻正始声.水槛片云长不去,讼庭纤草转应生.阿连诗句偏多思,遥想池塘昼梦成."
    ]
  },
  {
    "title": "未知",
    "author": "未知",
    "paragraphs": [
      "越徼稽天讨,周京乱虏尘.苍生何可奈,江表更无人.岂惮寻荒垄,犹思认后身.春风白杨里,独步泪霑巾."
    ]
  },
  {
    "title": "未知",
    "author": "未知",
    "paragraphs": [
      "日觉儒风薄,谁将霸道羞.乱臣无所戄,何用读春秋."
    ]
  },
  {
    "title": "未知",
    "author": "未知",
    "paragraphs": [
      "野出西垣步步迟,秋光如水雨如丝.铜龙楼下逢闲客,红药阶前访旧知.乱点乍滋承露处,碎声因想滴蓬时.银台钥入须归去,不惜余欢尽酒巵."
    ]
  },
  {
    "title": "未知",
    "author": "未知",
    "paragraphs": [
      "经年相望隔重湖,一旦相逢在上都.塞诏官班聊慰否,埋轮意气尚存无.由来圣代怜才子,始觉清风激懦夫.若向西冈寻胜赏,旧题名处为踌蹰."
    ]
  },
  {
    "title": "未知",
    "author": "未知",
    "paragraphs": [
      "闻道经行处,山前与水阳.磬声深小院,灯影迥高房.落宿依楼角,归云拥殿廊.羡师闲未得,早起逐班行."
    ]
  },
  {
    "title": "未知",
    "author": "未知",
    "paragraphs": [
      "暑服道情出,烟街薄暮还.风清飘短袂,马健弄连环.水静闻归橹,霞明见远山.过从本无事,从此涉旬闲."
    ]
  },
  {
    "title": "未知",
    "author": "未知",
    "paragraphs": [
      "扬州胜地多丽人,其间丽者名月真.月真初年十四五,能弹琵琶善歌舞.风前弱柳一枝春,花里娇鶑百般语.扬州帝京多名贤,其间贤者殷德川.德川初秉纶闱笔,职近名高常罕出.花前月下或游从,一见月真如旧识.闱庭深院资贤宅,宅门严峻无凡客.垂帘偶坐唯月真,调弄琵琶郎为拍.殷郎一旦过江去,镜中懒作孤鸾舞.朝云暮雨镇相随,石头城下还相遇.二月三月江南春,满城蒙蒙起香尘.隔墙试听歌一曲,乃是资贤宅里人.绿窗绣幌天将晓,残烛依依香褭褭.离肠却恨苦多情,软障熏笼空悄悄.殷郎去冬入翰林,九霄官署转深沉.人间想望不可见,唯向月真存旧心.我惭阘茸何为者,长感余光每相假.陋巷萧条正掩扉,相携访我衡茅下.我本山人愚且贞,歌筵饮席常无情.自从一见月真后,至今赢得颠狂名.殷郎月真听我语,少壮光阴能几许.良辰美景数追随,莫教长说相思苦."
    ]
  },
  {
    "title": "未知",
    "author": "未知",
    "paragraphs": [
      "闻君孤棹泛荆谿,陇首云随别恨飞.杜牧旧居凭买取,他年藜杖愿同归."
    ]
  },
  {
    "title": "未知",
    "author": "未知",
    "paragraphs": [
      "散诞爱山客,凄凉怀古心.寒风天阙晚,尽日倚轩吟."
    ]
  },
  {
    "title": "未知",
    "author": "未知",
    "paragraphs": [
      "寒灯耿耿漏迟迟,送故迎新了不欺.往事并随残历日,春风宁识旧容仪.预惭岁酒难先饮,更对乡傩羡小儿.吟罢明朝赠知己,便须题作去年诗."
    ]
  },
  {
    "title": "未知",
    "author": "未知",
    "paragraphs": [
      "看看潘鬓二毛生,昨日林梢又转鶑.欲对春风忘世虑,敢言罇酒召时英.假中西阁应无事,筵上南威幸有情.不得车公终不乐,已教红袖出门迎."
    ]
  },
  {
    "title": "未知",
    "author": "未知",
    "paragraphs": [
      "高斋迟景雪初晴,风拂乔枝待早鶑.南省郎官名籍籍,东邻妓女字英英.流年倏忽成陈事,春物依稀有旧情.新岁相思自过访,不须虚左远相迎."
    ]
  },
  {
    "title": "未知",
    "author": "未知",
    "paragraphs": [
      "久作他乡客,深惭薄宦非.不知云上雁,何得每年归.夜静声弥怨,天空影更微.往年离别泪,今夕重霑衣."
    ]
  },
  {
    "title": "未知",
    "author": "未知",
    "paragraphs": [
      "良宵丝竹偶成欢,中有佳人俯翠鬟.白雪飘飖传乐府,阮郎憔悴在人间.清风朗月长相忆,佩蕙纫兰早晚还.深夜酒空筵欲散,向隅惆怅鬓堪斑."
    ]
  },
  {
    "title": "未知",
    "author": "未知",
    "paragraphs": [
      "厨冷烟初禁,门闲日更斜.东风不好事,吹落满庭花.过社纷纷燕,新晴淡淡霞.京都盛游观,谁访子云家."
    ]
  },
  {
    "title": "未知",
    "author": "未知",
    "paragraphs": [
      "清晨待漏独徘徊,霄汉悬心不易裁.阁老深严归翰苑,夕郎威望拜霜台.青绫对覆蓬壶晚,赤棒前驱道路开.犹有西垣厅记在,莫忘同草紫泥来."
    ]
  },
  {
    "title": "未知",
    "author": "未知",
    "paragraphs": [
      "闻道张晨盖,徘徊石首东.濬川非伯禹,落水异三公.衣湿仍愁雨,冠剞更怯风.今朝复相见,疑是葛仙翁."
    ]
  },
  {
    "title": "未知",
    "author": "未知",
    "paragraphs": [
      "征虏亭边月,鸡鸣伴客行.可怜何水部,今事谢宣城.风物聊供赏,班资莫系情.同心不同载,留滞为浮名."
    ]
  },
  {
    "title": "未知",
    "author": "未知",
    "paragraphs": [
      "信到得君书,知君已下车.粉闱情在否,莲幕兴何如.人望征贤入,余思从子居.灊山真隠地,凭为卜茅庐."
    ]
  },
  {
    "title": "未知",
    "author": "未知",
    "paragraphs": [
      "我多吏事君多病,寂绝过从又几旬.前日龙山烟景好,风前落帽是何人."
    ]
  },
  {
    "title": "未知",
    "author": "未知",
    "paragraphs": [
      "衡门寂寂逢迎少,不见仙郎向五旬.莫问龙山前日事,菊花开却为闲人."
    ]
  },
  {
    "title": "未知",
    "author": "未知",
    "paragraphs": [
      "江上多离别,居人夜捣衣.拂砧知露滴,促杵恐霜飞.漏转声频断,愁多力自微.裁缝依梦见,腰带定应非."
    ]
  },
  {
    "title": "未知",
    "author": "未知",
    "paragraphs": [
      "听空阶雨,方知秋事悲.寂寥旬假日,萧飒夜长时.别念纷纷起,寒更故故迟.情人如不醉,定是两相思."
    ]
  },
  {
    "title": "未知",
    "author": "未知",
    "paragraphs": [
      "去载分襟后,寻闻在建安.封疆正多事,罇俎若为欢.都护空遗镞,明君欲舞干.绕朝时不用,非是杀身难."
    ]
  },
  {
    "title": "未知",
    "author": "未知",
    "paragraphs": [
      "家家门外庐山路,唯有夫君乞假游.案牍乍抛公署晚,林泉已近暑天秋.海潮尽处逢陶石,江月圆时上庾楼.此去萧然好长往,人间何事不悠悠."
    ]
  },
  {
    "title": "未知",
    "author": "未知",
    "paragraphs": [
      "一宿秋风未觉凉,数声宫漏日犹长.林泉无计消残暑,虚向瑶池费稻粱."
    ]
  },
  {
    "title": "未知",
    "author": "未知",
    "paragraphs": [
      "汉将承恩久,图勋肯顾私.匈奴犹未灭,安用以家为.郢匠虽闻诏,衡门竟不移.宁烦张老颂,无待晏婴辞.甲乙人徒费,亲邻我自持.悠悠千载下,长作帅臣师."
    ]
  },
  {
    "title": "未知",
    "author": "未知",
    "paragraphs": [
      "元帅楼船出治兵,落星山外火旗明.千帆日助江陵势,万里风驰下濑声.杀气晓严波上鹢,凯歌遥骇海边鲸.仲宣一作从军咏,回顾儒衣自不平."
    ]
  },
  {
    "title": "未知",
    "author": "未知",
    "paragraphs": [
      "置却人间事,闲从野老游.树声村店晚,草色古城秋.独鸟飞天外,闲云度陇头.姓名君莫问,山木与虚舟."
    ]
  },
  {
    "title": "未知",
    "author": "未知",
    "paragraphs": [
      "征西府里日西斜,独试新炉自煮茶.篱菊尽来低覆水,塞鸿飞去远连霞.寂寥小雪闲中过,斑驳轻霜鬓上加.算得流年无奈处,莫将诗句祝苍华."
    ]
  },
  {
    "title": "未知",
    "author": "未知",
    "paragraphs": [
      "雨霁秋光晚,亭空野兴回.沙鸥掠岸去,谿水上阶来.客傲风欺帻,筵香菊在杯.东山长许醉,何事忆天台."
    ]
  },
  {
    "title": "未知",
    "author": "未知",
    "paragraphs": [
      "珍重王光嗣,交情尚在不.芜城连宅住,楚塞并车游.别后官三改,年来岁六周.银钩无一字,何以缓离愁."
    ]
  },
  {
    "title": "未知",
    "author": "未知",
    "paragraphs": [
      "任公郡占好山川,谿水萦回路屈盘.南国自来推胜境,故人此地作郎官.风光适意须留恋,禄秩资贫且喜欢.莫忆班行重回首,是非多处是长安."
    ]
  },
  {
    "title": "未知",
    "author": "未知",
    "paragraphs": [
      "蒋山南望近西坊,亭馆依然锁院墙.天子未尝过细柳,将军寻已戍炖煌.欹倾怪石山无色,零落圆荷水不香.为将为儒皆寂寞,门前愁杀马中郎."
    ]
  },
  {
    "title": "未知",
    "author": "未知",
    "paragraphs": [
      "新安从事旧台郎,直气多才不可忘.一旦江山驰别梦,几年簪绂共周行.岐分出处何方是,情共穷通此义长.因附邻州寄消息,接舆今日信为狂."
    ]
  },
  {
    "title": "未知",
    "author": "未知",
    "paragraphs": [
      "吾兄失意在东都,闻说襟怀任所如.已纵乖慵为傲吏,有何关键制豪胥.县斋晓闭多移病,南亩秋荒忆遂初.知道故人相忆否,嵇康不得懒修书."
    ]
  },
  {
    "title": "未知",
    "author": "未知",
    "paragraphs": [
      "句曲山前县,依依数舍程.还同适勾漏,非是厌承明.柳谷供诗景,华阳契道情.金门容傲吏,官满且还城."
    ]
  },
  {
    "title": "未知",
    "author": "未知",
    "paragraphs": [
      "曾骑竹马傍洪涯,二十余年变物华.客梦等闲过驿阁,归帆遥羡指龙沙.名题小篆矜垂露,诗作吴吟对绮霞.岁暮定知回未得,信来凭为寄梅花."
    ]
  },
  {
    "title": "未知",
    "author": "未知",
    "paragraphs": [
      "寒风萧瑟楚江南,记室戎装挂锦帆.倚马未曾妨笑傲,斩牲先要厉威严.危言昔日尝无隠,壮节今来信不凡.唯有杯盘思上国,酒醪甜淡菜蔬甘."
    ]
  },
  {
    "title": "未知",
    "author": "未知",
    "paragraphs": [
      "从来未面李先生,借我西窗卧月明.二十三家同愿识,素骡何日暂还城."
    ]
  },
  {
    "title": "未知",
    "author": "未知",
    "paragraphs": [
      "彼美巉岩石,谁施黼藻功.回岩明照地,绝壁烂临空.锦段鲜须濯,罗屏展易穷.不因秋藓绿,非假晚霞红.羽客藏书洞,樵人取箭风.灵踪理难问,仙路去何通.返驾归尘里,留情向此中.回瞻画图畔,遥羡面山翁."
    ]
  },
  {
    "title": "未知",
    "author": "未知",
    "paragraphs": [
      "埼岸隳萦带,微风起细涟.绿阴三月后,倒影乱峰前.吹浪游鳞小,黏苔碎石圆.会将腰下组,换取钓鱼船."
    ]
  },
  {
    "title": "未知",
    "author": "未知",
    "paragraphs": [
      "性灵慵懒百无能,唯被朝参遣夙兴.圣主优容恩未答,丹经疏阔病相陵.脾伤对客偏愁酒,眼暗看书每愧灯.进与时乖不知退,可怜身计谩腾腾."
    ]
  },
  {
    "title": "未知",
    "author": "未知",
    "paragraphs": [
      "人间多事本难论,况是人间懒慢人.不解养生何怪病,已能知命敢辞贫.向空咄咄烦书字,与世滔滔莫问津.金马门前君识否,东方曼倩是前身."
    ]
  },
  {
    "title": "未知",
    "author": "未知",
    "paragraphs": [
      "夕郎忧国不忧身,今向天涯作逐臣.魂梦暗驰龙阙曙,啸吟闲绕虎谿春.朝车载酒过山寺,谏纸题诗寄野人.惆怅懦夫何足道,自离群后已同尘."
    ]
  },
  {
    "title": "未知",
    "author": "未知",
    "paragraphs": [
      "贾傅南迁久,江关道路遥.北来空见雁,西去不如潮.鼠穴依城社,鸿飞在泬寥.高低各有处,不拟更相招."
    ]
  },
  {
    "title": "未知",
    "author": "未知",
    "paragraphs": [
      "分司洗马无人问,辞客殷勤辍棹歌.苍藓满庭行径小,高梧临槛雨声多.春愁尽付千杯酒,乡思遥闻一曲歌.且共胜游消永日,西冈风物近如何."
    ]
  },
  {
    "title": "未知",
    "author": "未知",
    "paragraphs": [
      "大藩从事本优贤,幕府仍当北固前.花绕楼台山倚郭,寺临江海水连天.恐君到即忘归日,忆我游曾历二年.若许他时作闲伴,殷勤为买钓鱼船."
    ]
  },
  {
    "title": "未知",
    "author": "未知",
    "paragraphs": [
      "榆柳开新焰,梨花发故枝.辎𫐌隘城市,圭组坐曹司.独对芝泥检,遥怜白马儿.禁林还视草,气味两相知."
    ]
  },
  {
    "title": "未知",
    "author": "未知",
    "paragraphs": [
      "悬圃清虚乍过秋,看山寻水上兹楼.轻鸥的的飞难没,红叶纷纷晚更稠.风卷微云分远岫,浪摇晴日照中州.跻攀况有承华客,如在南皮奉胜游."
    ]
  },
  {
    "title": "未知",
    "author": "未知",
    "paragraphs": [
      "把酒凭君唱柳枝,也从丝管递相随.逢春只合朝朝醉,记取秋风落叶时."
    ]
  },
  {
    "title": "未知",
    "author": "未知",
    "paragraphs": [
      "南园日暮起春风,吹散杨花雪满空.不惜杨花飞也得,愁君老尽脸边红."
    ]
  },
  {
    "title": "未知",
    "author": "未知",
    "paragraphs": [
      "陌上朱门柳映花,帘钩半卷绿阴斜.凭郎暂驻青骢马,此是钱塘小小家."
    ]
  },
  {
    "title": "未知",
    "author": "未知",
    "paragraphs": [
      "夹岸朱栏柳映楼,绿波平幔带花流.歌声不出长条密,忽地风回见彩舟."
    ]
  },
  {
    "title": "未知",
    "author": "未知",
    "paragraphs": [
      "老大逢春总恨春,绿杨阴里最愁人.旧游一别无因见,嫩叶如眉处处新."
    ]
  },
  {
    "title": "未知",
    "author": "未知",
    "paragraphs": [
      "蒙蒙堤畔柳含烟,疑是阳和二月天.醉里不知时节改,漫随儿女打秋千."
    ]
  },
  {
    "title": "未知",
    "author": "未知",
    "paragraphs": [
      "水阁春来乍减寒,晓妆初罢倚栏干.长条乱拂春波动,不许佳人照影看."
    ]
  },
  {
    "title": "未知",
    "author": "未知",
    "paragraphs": [
      "柳岸烟昏醉里归,不知深处有芳菲.重来已见花飘尽,唯有黄鶑啭树飞."
    ]
  },
  {
    "title": "未知",
    "author": "未知",
    "paragraphs": [
      "此去仙源不是遥,垂杨深处有朱桥.共君同过朱桥去,密映垂杨听洞箫."
    ]
  },
  {
    "title": "未知",
    "author": "未知",
    "paragraphs": [
      "暂别扬州十度春,不知光景属何人.一帆归客千条柳,肠断东风扬子津."
    ]
  },
  {
    "title": "未知",
    "author": "未知",
    "paragraphs": [
      "仙乐春来案舞腰,清声偏似傍娇饶.应缘鶑舌多情頼,长向双成说翠条."
    ]
  },
  {
    "title": "未知",
    "author": "未知",
    "paragraphs": [
      "凤笙临槛不能吹,舞袖当筵亦自疑.唯有美人多意绪,解衣芳态画双眉."
    ]
  },
  {
    "title": "未知",
    "author": "未知",
    "paragraphs": [
      "浮名浮利信悠悠,四海干戈痛主忧.三谏不从为逐客,一身无累似虚舟.满朝权贵皆曾忤,绕郭林泉已徧游.唯有恋恩终不改,半程犹自望城楼."
    ]
  },
  {
    "title": "未知",
    "author": "未知",
    "paragraphs": [
      "别路知何极,离肠有所思.登楼望城远,摇橹过江迟.断岸烟中失,长天水际垂.此心非橘柚,不为两乡移."
    ]
  },
  {
    "title": "未知",
    "author": "未知",
    "paragraphs": [
      "纶闱放逐知何道,桂苑风流且暂归.莫问升迁桥上客,身谋疏拙旧心违."
    ]
  },
  {
    "title": "未知",
    "author": "未知",
    "paragraphs": [
      "东京少长认维桑,书剑谁教入帝乡.一事无成空放逐,故人相见重凄凉.楼台寂寞官河晚,人物稀疏驿路长.莫怪临风惆怅久,十年春色忆维扬."
    ]
  },
  {
    "title": "未知",
    "author": "未知",
    "paragraphs": [
      "风紧雨凄凄,川回岸渐低.吴州林外近,隋苑雾中迷.聚散纷如此,悲欢岂易齐.料君残酒醒,还听子规啼."
    ]
  },
  {
    "title": "未知",
    "author": "未知",
    "paragraphs": [
      "秋风海上久离居,曾得刘公一纸书.淡水心情长若此,银钩踪迹更无如.尝忧座侧飞鸮鸟,未暇江中觅鲤鱼.今日京吴建朱邸,问君谁共曳长裾."
    ]
  },
  {
    "title": "未知",
    "author": "未知",
    "paragraphs": [
      "昨宵宴罢醉如泥,惟忆张公大谷梨.白玉花繁曾缀处,黄金色嫩乍成时.冷侵肺腑醒偏蚤,香惹衣襟歇倍迟.今旦中山方酒渴,唯应此物最相宜."
    ]
  },
  {
    "title": "未知",
    "author": "未知",
    "paragraphs": [
      "朱云曾为汉家忧,不怕交亲作世仇.壮气未平空咄咄,狂言无验信悠悠.今朝我作伤弓鸟,却羡君为不系舟.劳寄新诗平宿憾,此生心气贯清秋."
    ]
  },
  {
    "title": "未知",
    "author": "未知",
    "paragraphs": [
      "失乡迁客在天涯,门掩苔垣向水斜.只就鳞鸿求远信,敢言车马访贫家.烟生柳岸将垂缕,雪压梅园半是花.惆怅明朝罇酒散,梦魂相送到京华."
    ]
  },
  {
    "title": "未知",
    "author": "未知",
    "paragraphs": [
      "太守今何在,行春去不归.筵空收管吹,郊迥俨骖騑.营外星才落,园中露已晞.伤心梁上燕,犹解向人飞."
    ]
  },
  {
    "title": "未知",
    "author": "未知",
    "paragraphs": [
      "始忆花前宴,笙歌醉夕阳.那堪城外送,哀挽逐归艎.铃阁朝犹闭,风亭日已荒.唯余迁客泪,霑洒后池傍."
    ]
  },
  {
    "title": "未知",
    "author": "未知",
    "paragraphs": [
      "赋分多情客,经年去国心.疏钟寒郭晚,密雪水亭深.影迥鸿投渚,声愁雀噪林.他乡一罇酒,独坐不成斟."
    ]
  },
  {
    "title": "未知",
    "author": "未知",
    "paragraphs": [
      "宿露依芳草,春郊古陌旁.风轻不尽偃,日早未晞阳.耿耿依平远,离离入望长.映空无定彩,飘迳有余光.飐若荷珠乱,纷如爝火飏.诗人多感物,凝思绕池塘."
    ]
  },
  {
    "title": "未知",
    "author": "未知",
    "paragraphs": [
      "常年寒食在京华,今岁清明在海涯.远巷蹋歌深夜月,隔墙吹管数枝花.鸳鸾得路音尘阔,鸿雁分飞道里赊.不是多情成二十,断无人解访贫家."
    ]
  },
  {
    "title": "未知",
    "author": "未知",
    "paragraphs": [
      "枚叟邹生笑语同,莫嗟江上听秋风.君看逐客思乡处,犹在图山更向东."
    ]
  },
  {
    "title": "未知",
    "author": "未知",
    "paragraphs": [
      "传神踪迹本来高,泽畔形容愧彩毫.京邑功臣多伫望,凌烟阁上莫辞劳."
    ]
  },
  {
    "title": "未知",
    "author": "未知",
    "paragraphs": [
      "茱萸房重雨霏微,去国逢秋此恨稀.目极暂登台上望,心遥长向梦中归.荃蘼路远愁霜早,兄弟乡遥羡雁飞.唯有多情一枝菊,满杯颜色自依依."
    ]
  },
  {
    "title": "未知",
    "author": "未知",
    "paragraphs": [
      "放逐今来涨海边,亲情多在凤台前.且将聚散为闲事,须信华枯是偶然.蝉噪疏林村倚郭,鸟飞残照水连天.此中唯欠韩康伯,共对秋风咏数篇."
    ]
  },
  {
    "title": "未知",
    "author": "未知",
    "paragraphs": [
      "别路吴将楚,离忧弟与兄.断云惊晚吹,秋色满孤城.信远鸿初下,乡遥月共明.一枝栖未稳,回首望三京."
    ]
  },
  {
    "title": "未知",
    "author": "未知",
    "paragraphs": [
      "暮春桥下手封书,寄向南江问越姑.不道诸郎少欢笑,经年相别忆侬无."
    ]
  },
  {
    "title": "未知",
    "author": "未知",
    "paragraphs": [
      "海陵城里春正月,海畔朝阳照残雪.城中有客独登楼,遥望天边白银阙.白银阙下何英英,雕鞍绣毂趋承明.阊门晓辟旌旗影,玉墀风细佩环声.此处追飞皆俊彦,当年何事容疵贱.怀铅昼坐紫微宫,焚香夜直明光殿.王言简静官司闲,朋好殷勤多往还.新亭风景如东洛,邙岭林泉似北山.光阴暗度杯盂里,职业未妨谈笑间.有时邀宾复携妓,造门不问都非是.酣歌叫笑惊四邻,赋笔踪横动千字.任他银箭转更筹,不怕金吾司夜吏.可怜诸贵贤且才,时情物望两无猜.伊余独禀狂狷性,褊量多言仍薄命.吞舟可漏岂无恩,负乘自贻非不幸.一朝削迹为迁客,旦暮青云千里隔.离鸿别雁各分飞,折柳攀花两无色.卢龙渡口问迷津,瓜步山前送暮春.白沙江上曾行路,青林花落何纷纷.汉皇昔幸回中道,极目牛羊卧芳草.旧宅重游尽隙荒,故人相见多衰老.禅智寺,山光桥,风瑟瑟兮雨萧萧.行杯已醒残梦断,征途未极离魂消.海陵郡中陶太守,相逢本是随行旧.乍申拜起已开眉,却问辛勤还执手.精庐水榭最清幽,一税征车聊驻留.闭门思过谢来客,知恩省分宽离忧.郡斋胜境有后池,山亭茵阁互参差.有时虚左来相召,举白飞觞任所为.多才太守能挝鼓,醉送金船间歌舞.酒酣耳热眼生花,暂似京华欢会处.归来旅馆还端居,清风明月夜窗虚.骎骎流景岁云暮,天涯望断故人书.春来凭槛方叹息,仰头忽见南来翼.足系红牋堕我前,引颈长鸣如有言.开缄试读相思字,乃是多情乔亚元.短韵三篇皆丽绝,小梅寄意情偏切.金兰投分一何坚,银钩置袖终难灭.醉后狂言何足奇,感君知己不相遗.长卿曾作美人赋,玄成今有责躬诗.报章欲托还京信,笔拙纸穷情未尽.珍重芸香陈子乔,亦解贻书远相问.宁须买药疗羁愁,只恨无书消鄙吝.游处当时靡不同,欢娱今日两成空.天子尚应怜贾谊,时人未要嘲扬雄.曲终笔阁缄封已,翩翩驿骑行尘起.寄向中朝谢故人,为说相思意如此."
    ]
  },
  {
    "title": "未知",
    "author": "未知",
    "paragraphs": [
      "早年闻有蒯先生,二十余年道不行.抵掌曾论天下事,折腰犹悟俗人情.老还上国欢娱少,贫聚归资结束轻.迁客临流倍惆怅,冷风黄叶满山城."
    ]
  },
  {
    "title": "未知",
    "author": "未知",
    "paragraphs": [
      "闻道将军轻壮图,螺江城下委犀渠.旌旗零落沉荒服,簪履萧条返故居.皓首应全苏武节,故人谁得李陵书.自怜放逐无长策,空使卢谌泪满裾."
    ]
  },
  {
    "title": "未知",
    "author": "未知",
    "paragraphs": [
      "贾生三载在长沙,故友相思道路赊.已分终年甘寂寞,岂知今日返京华.麟符上相恩偏厚,隋苑留欢日欲斜.明旦江头倍惆怅,远山芳草映残霞."
    ]
  },
  {
    "title": "未知",
    "author": "未知",
    "paragraphs": [
      "江边微雨柳条新,握节含香二使臣.两绶对悬云梦日,方舟齐泛洞庭春.今朝草木逢新律,昨日山川满战尘.同是多情怀古客,不妨为赋吊灵均."
    ]
  },
  {
    "title": "未知",
    "author": "未知",
    "paragraphs": [
      "平生中表最情亲,浮世那堪聚散频.谢脁却吟归省阁,刘桢犹自卧漳滨.旧游半似前生事,要路多逢后进人.且喜新吟报强健,明年相望杏园春."
    ]
  },
  {
    "title": "未知",
    "author": "未知",
    "paragraphs": [
      "危言危行古时人,归向西山卧白云.买宅尚寻徐处士,餐霞终访许真君.容颜别后应如故,诗咏年来更不闻.今日城中春又至,落梅愁绪共纷纷."
    ]
  },
  {
    "title": "未知",
    "author": "未知",
    "paragraphs": [
      "我爱他山石,中含绝代珍.烟披寒落落,沙浅静磷磷.翠色辞文陛,清声出泗滨.扁舟载归去,知是泛槎人."
    ]
  },
  {
    "title": "未知",
    "author": "未知",
    "paragraphs": [
      "念子才多命且奇,乱中抛掷少年时.深藏七泽衣如雪,却见中朝鬓似丝.旧德在人终远大,扁舟为吏莫推辞.孤芳自爱凌霜处,咏取文公白菊诗."
    ]
  },
  {
    "title": "未知",
    "author": "未知",
    "paragraphs": [
      "羡子清吟处,茅斋面碧流.解憎莲艳俗,唯欠荻花幽.鹭立低枝晚,风惊折叶秋.赠君须种取,不必树忘忧."
    ]
  },
  {
    "title": "未知",
    "author": "未知",
    "paragraphs": [
      "京江风静喜乘流,极目遥瞻万岁楼.喜气茏葱甘露晚,水烟波淡海门秋.五年不见鸾台长,明日将陪兔苑游.欲问平台门下吏,相君还许吐茵不."
    ]
  },
  {
    "title": "未知",
    "author": "未知",
    "paragraphs": [
      "飒飒旱天雨,凉风一夕回.远寻南亩去,细入驿亭来.蓑唱牛初牧,渔歌棹正开.盈庭顿无事,归思酌金罍."
    ]
  },
  {
    "title": "未知",
    "author": "未知",
    "paragraphs": [
      "七夕雨初霁,行人正忆家.江天望河汉,水馆折莲花.独坐凉何甚,微吟月易斜.今年不乞巧,钝拙转堪嗟."
    ]
  },
  {
    "title": "未知",
    "author": "未知",
    "paragraphs": [
      "盛府宾寮八十余,闭门高卧兴无如.梁王苑里相逢早,涧浦城中得信疏.狼藉杯盘重会面,风流才调一如初.愿君百岁犹强健,他日相寻隠士庐."
    ]
  },
  {
    "title": "未知",
    "author": "未知",
    "paragraphs": [
      "翠黛嚬如怨,朱颜醉更春.占将南国貌,恼杀别家人.粉汗沾巡盏,花钿逐舞茵.明朝绮窗下,离恨两殷勤."
    ]
  },
  {
    "title": "未知",
    "author": "未知",
    "paragraphs": [
      "紫微垣里旧宾从,来向吴门谒府公.奉使谬持严助节,登门初识鲁王宫.笙歌隠隠违离后,烟水茫茫怅望中.日暮瓜洲江北岸,两行清泪滴西风."
    ]
  },
  {
    "title": "未知",
    "author": "未知",
    "paragraphs": [
      "故人相别动经年,候馆相逢倍惨然.顾我饮冰难辍棹,感君扶病为开筵.河湾水浅翘愁鹭,柳岸风微噪暮蝉.欲识酒醒魂断处,谢公祠畔客亭前."
    ]
  },
  {
    "title": "未知",
    "author": "未知",
    "paragraphs": [
      "三峰烟霭碧临谿,中有骚人理钓丝.会友少于分袂日,谪居多却在朝时.丹心历历吾终信,俗虑悠悠尔不知.珍重韩君与高子,殷勤书札寄相思."
    ]
  },
  {
    "title": "未知",
    "author": "未知",
    "paragraphs": [
      "去国离群掷岁华,病容憔悴愧丹沙.谿连舍下衣长润,山带城边日易斜.几处垂钩依野岸,有时披褐到乡家.故人书札频相慰,谁道西京道路赊."
    ]
  },
  {
    "title": "未知",
    "author": "未知",
    "paragraphs": [
      "清时沦放在山州,邛竹纱巾处处游.野日苍茫悲鹏舍,水风阴湿弊貂裘.鸡鸣候旦宁辞晦,松节凌霜几换秋.两首新诗千里道,感君情分独知丘."
    ]
  },
  {
    "title": "未知",
    "author": "未知",
    "paragraphs": [
      "羁游白社身虽屈,高步辞场道不卑.投分共为知我者,相寻多愧谪居时.离怀耿耿年来梦,厚意勤勤别后诗.今日谿边正相忆,雪晴山秀柳丝垂."
    ]
  },
  {
    "title": "未知",
    "author": "未知",
    "paragraphs": [
      "松节凌霜久,蓬根逐吹频.群生各有性,桃李但争春."
    ]
  },
  {
    "title": "未知",
    "author": "未知",
    "paragraphs": [
      "掩霭愚公谷,萧寥羽客家.俗人知处所,应为有桃花."
    ]
  },
  {
    "title": "未知",
    "author": "未知",
    "paragraphs": [
      "贾生去国已三年,短褐闲行皖水边.尽日野云生舍下,有时京信到门前.无人与和投湘赋,愧子来浮访戴船.满袖新诗好回去,莫随骚客醉林泉."
    ]
  },
  {
    "title": "未知",
    "author": "未知",
    "paragraphs": [
      "正怜东道感贤侯,何幸高冠脱楚囚.皖伯台前收别宴,乔公亭下舣行舟.四年去国身将老,百郡征兵主尚忧.更向鄱阳河上去,青衫憔悴泪交流."
    ]
  },
  {
    "title": "未知",
    "author": "未知",
    "paragraphs": [
      "戚戚逢人问所之,东流相送向京畿.自甘逐客纫兰佩,不料平民著战衣.树带荒村春冷落,江澄霁色雾霏微.时危道丧无才术,空手徘徊不忍归."
    ]
  },
  {
    "title": "未知",
    "author": "未知",
    "paragraphs": [
      "太原郭夫子,行高文炳蔚.弱龄负世誉,一举游月窟.仙籍第三人,时人故称屈.昔余吏西省,倾盖名籍籍.及我窜群舒,向风心鬰鬰.归来暮江上,云雾一披拂.雷雨不下施,犹作池中物.念君介然气,感时思奋发.示我数篇文,与古争驰突.彩缛粲英华,理深刮肌骨.古诗尤精奥,史论皆宏拔.举此措诸民,何忧民不活.吁嗟吾道薄,与世长迂阔.顾我徒有心,数奇身正绌.论兵属少年,经国须儒术.夫子无自轻,苍生正愁疾."
    ]
  },
  {
    "title": "未知",
    "author": "未知",
    "paragraphs": [
      "石渠册府神仙署,当用明朝第一人.腰下别悬新印绶,堂中皆是故交亲.龙池树色供清景,浴殿香风接近邻.从此翻飞应更远,徧寻三十六天春."
    ]
  },
  {
    "title": "未知",
    "author": "未知",
    "paragraphs": [
      "旧族知名士,朱衣宰楚城.所嗟吾道薄,岂是主恩轻.战鼓何时息,儒冠独自行.此心多感激,相送若为情."
    ]
  },
  {
    "title": "未知",
    "author": "未知",
    "paragraphs": [
      "兹山信岑寂,阴崖积苍翠.水石何必多,宛有千岩意.孰知近人境,旦暮含佳气.池影摇轻风,林光澹新霁.支颐藉芳草,自足忘世事.未得归去来,聊为宴居地."
    ]
  },
  {
    "title": "未知",
    "author": "未知",
    "paragraphs": [
      "封疆多难正经纶,台阁如何不用君.江上又劳为小邑,箧中徒自有雄文.书生胆气人谁信,远俗歌谣主不闻.一首新诗无限意,再三吟咏向秋云."
    ]
  },
  {
    "title": "未知",
    "author": "未知",
    "paragraphs": [
      "忠臣本爱君,仁人本爱民.宁知贵与贱,岂计名与身.梅生为一尉,献疏来君门.君门深万里,金虎重千钧.向永且不用,况复论子真.拂衣遂长往,高节邈无邻.至今仙籍中,谓之梅真人.郭生负逸气,百代继遗尘.进退生自知,得丧吾不陈.斯民苟有幸,期子一朝伸."
    ]
  },
  {
    "title": "未知",
    "author": "未知",
    "paragraphs": [
      "细雨轻风采药时,褰帘隠几更何为.岂知泽畔纫兰客,来赴城中角黍期.多罪静思如剉蘗,赦书才听似含饴.谢公制胜常闲暇,愿接西州敌手棋."
    ]
  },
  {
    "title": "未知",
    "author": "未知",
    "paragraphs": [
      "世乱离情苦,家贫色养难.水云孤棹去,风雨暮春寒.幕府才方急,骚人泪未干.何时王道泰,万里看鹏抟."
    ]
  },
  {
    "title": "未知",
    "author": "未知",
    "paragraphs": [
      "海内兵方起,离筵泪易垂.怜君负米去,惜此落花时.想忆看来信,相宽指后期.殷勤手中柳,此是向南枝."
    ]
  },
  {
    "title": "未知",
    "author": "未知",
    "paragraphs": [
      "田园经雨绿分畦,飞盖闲行九里堤.拂袖清风尘不起,满川芳草路如迷.林开始觉晴天迥,潮上初惊浦岸齐.怪得仙郎诗句好,断霞残照远山西."
    ]
  },
  {
    "title": "未知",
    "author": "未知",
    "paragraphs": [
      "抱瓮何人灌药畦,金衔为尔驻平堤.村桥野店景无限,绿水晴天思欲迷.横笛乍随轻吹断,归帆疑与远山齐.凤城回望真堪画,万户千门蒋峤西."
    ]
  },
  {
    "title": "未知",
    "author": "未知",
    "paragraphs": [
      "歌舞送飞毬,金觥碧玉筹.管弦桃李月,帘幕凤凰楼.一笑千场醉,浮生任白头."
    ]
  },
  {
    "title": "未知",
    "author": "未知",
    "paragraphs": [
      "灼灼传花枝,纷纷度画旗.不知红烛下,照见彩毬飞.借势因期尅,巫山暮雨归."
    ]
  },
  {
    "title": "未知",
    "author": "未知",
    "paragraphs": [
      "莫折红芳树,但知尽意看.狂风幸无意,那忍折教残."
    ]
  },
  {
    "title": "未知",
    "author": "未知",
    "paragraphs": [
      "朝日城南路,旌旗照绿芜.使君何处去,桑下觅罗敷."
    ]
  },
  {
    "title": "未知",
    "author": "未知",
    "paragraphs": [
      "事与年俱往,情将分共深.莫惊客鬓改,只是旧时心."
    ]
  },
  {
    "title": "未知",
    "author": "未知",
    "paragraphs": [
      "暂别劳相送,佳期愿莫违.朱颜不须老,留取待郎归."
    ]
  },
  {
    "title": "未知",
    "author": "未知",
    "paragraphs": [
      "拂匣收珠佩,回灯拭薄妆.莫嫌春夜短,匹似楚襄王."
    ]
  },
  {
    "title": "未知",
    "author": "未知",
    "paragraphs": [
      "魂梦悠扬不奈何,夜来还在故人家.香蒙蜡烛时时暗,户映屏风故故斜.檀的慢调银字管,云鬟低缀折枝花.天明又作人间别,洞口春深道路赊."
    ]
  },
  {
    "title": "未知",
    "author": "未知",
    "paragraphs": [
      "绣幌银屏杳霭间,若非魂梦到应难.窗前人静偏宜夜,户内春浓不识寒.蘸甲递觞织似玉,含词忍笑腻于檀.锦书若要知名字,满县花开不姓潘."
    ]
  },
  {
    "title": "未知",
    "author": "未知",
    "paragraphs": [
      "南国佳人字玉儿,芙蓉双脸远山眉.仙郎有约长相忆,阿母无猜不得知.梦里行云还倏忽,暗中携手乍疑迟.因思别后闲窗下,织得回文几首诗."
    ]
  },
  {
    "title": "未知",
    "author": "未知",
    "paragraphs": [
      "湘浦怀沙已不疑,京城赐第岂前期.鼓声到晚知坊远,山色来多与静宜.簪屦尚应怜故物,稻粱空自愧华池.新诗问我偏饶思,还念鹪鹩得一枝."
    ]
  },
  {
    "title": "未知",
    "author": "未知",
    "paragraphs": [
      "惊蓬偶驻知多幸,断雁重联惬素期.当户小山如旧识,上墙幽藓最相宜.清风不去因栽竹,隙地无多也凿池.更喜良邻有嘉树,绿阴分得近南枝."
    ]
  },
  {
    "title": "未知",
    "author": "未知",
    "paragraphs": [
      "下国兵方起,君家义独闻.若为轻世利,归去卧溪云.挂席冲岚翠,携筇破藓纹.离情似霜叶,江上正纷纷."
    ]
  },
  {
    "title": "未知",
    "author": "未知",
    "paragraphs": [
      "尝闻黟县似桃源,况是优游冠玳筵.遗爱非遥应卧理,祖风犹在好寻仙.朝衣旧识薰香史,禄米初营种秫田.大抵宦游须自适,莫辞离别二三年."
    ]
  },
  {
    "title": "未知",
    "author": "未知",
    "paragraphs": [
      "问君孤棹去何之,玉笥春风楚水西.山上断云分翠霭,林间晴雪入澄溪.琴心酒趣神相会,道士仙童手共携.他日时清更随计,莫如刘阮洞中迷."
    ]
  },
  {
    "title": "未知",
    "author": "未知",
    "paragraphs": [
      "酌酒围炉久,愁襟默自增.长年逢岁暮,多病见兵兴.夜色开庭燎,寒威入砚冰.汤师无别念,吟坐一灯凝."
    ]
  },
  {
    "title": "未知",
    "author": "未知",
    "paragraphs": [
      "潦倒含香客,凄凉赋𫛳人.未能全卷舌,终拟学垂纶.故友暌离久,音书问讯频.相思俱老大,又见一年新."
    ]
  },
  {
    "title": "未知",
    "author": "未知",
    "paragraphs": [
      "之子有雄文,风标秀不群.低飞从墨绶,逸志在青云.柳色临流动,春光到县分.贤人多静理,未爽醉醺醺."
    ]
  },
  {
    "title": "未知",
    "author": "未知",
    "paragraphs": [
      "梁王籍宠就东藩,还召邹枚坐兔园.今日好论天下事,昔年同受主人恩.石头城下春潮满,金柅亭边绿树繁.唯有音书慰离别,一杯相送别无言."
    ]
  },
  {
    "title": "未知",
    "author": "未知",
    "paragraphs": [
      "烦君更上筑金台,世难民劳藉俊才.自有声名驰羽檄,不妨谈笑奉罇罍.元规楼迥清风满,匡俗仙春画障开.莫忘故人离别恨,海潮回处寄书来."
    ]
  },
  {
    "title": "未知",
    "author": "未知",
    "paragraphs": [
      "我重朱夫子,依然见古人.成名无愧色,得禄及慈亲.莫叹官资屈,宁论活计贫.平生心气在,终在静边尘."
    ]
  },
  {
    "title": "未知",
    "author": "未知",
    "paragraphs": [
      "酌此杯中物,茱萸满把秋.今朝将送别,他日是忘忧.世乱方多事,年加易得愁.政成频一醉,亦未减风流."
    ]
  },
  {
    "title": "未知",
    "author": "未知",
    "paragraphs": [
      "闻君仙袂指洪涯,我忆情人别路赊.知有欢娱游楚泽,更无书札到京华.云间驿阁连江静,春满西山倚汉斜.此处相逢应见问,为言搔首望龙沙."
    ]
  },
  {
    "title": "未知",
    "author": "未知",
    "paragraphs": [
      "茂宰隳官去,扁舟著彩衣.湓城春酒熟,匡阜野花稀.解缆垂杨绿,开帆宿鹭飞.一朝吾道泰,还逐落潮归."
    ]
  },
  {
    "title": "未知",
    "author": "未知",
    "paragraphs": [
      "亡羊岐路愧司南,二纪穷通聚散三.老去何妨从笑傲,病来看欲懒朝参.离肠似线常忧断,世态如汤不可探.珍重加餐省思虑,时时斟酒压山岚."
    ]
  },
  {
    "title": "未知",
    "author": "未知",
    "paragraphs": [
      "身遥上国三千里,名在朝中二十春.金印不须辞入幕,麻衣曾此叹迷津.卷舒由我真齐物,忧喜忘心即养神.世路风波自翻覆,虚舟无计得沉沦."
    ]
  },
  {
    "title": "未知",
    "author": "未知",
    "paragraphs": [
      "我爱陶靖节,吏隠从弦歌.我爱费征君,高卧归九华.清风激颓波,来者何以加.我志两不遂,漂沦浩无涯.数奇时且乱,此图今愈赊.贤哉薛夫子,高举凌晨霞.安民即是道,投足皆为家.功名与权位,悠悠何用夸.携朋出远郊,酌酒藉平沙.云收远天静,江阔片帆斜.离怀与企羡,南望长咨嗟."
    ]
  },
  {
    "title": "未知",
    "author": "未知",
    "paragraphs": [
      "右史罢朝归,之官句水湄.别我行千里,送君倾一巵.酒罢长叹息,此叹君应悲.乱中吾道薄,卿族旧人稀.胡为佩铜墨,去此白玉墀.吏事岂所堪,民病何可医.藏用清其心,此外慎勿为.县郭有佳境,千峰谿水西.云树杳回合,岩峦互蔽亏.弹琴坐其中,世事吾不知.时时寄书札,以慰长相思."
    ]
  },
  {
    "title": "未知",
    "author": "未知",
    "paragraphs": [
      "茅许禀灵气,一家同上宾.仙山空有庙,举世更无人.独往诚违俗,浮名亦累真.当年各自勉,云洞镇长春."
    ]
  },
  {
    "title": "未知",
    "author": "未知",
    "paragraphs": [
      "日入林初静,山空暑更寒.泉鸣细岩窦,鹤唳眇云端.拂榻安棋局,焚香戴道冠.望君殊不见,终夕凭栏干."
    ]
  },
  {
    "title": "未知",
    "author": "未知",
    "paragraphs": [
      "南朝名士富仙才,追步东乡遂不回.丹井自深桐暗老,祠宫长在鹤频来.岩边桂树攀仍倚,洞口桃花落复开.惆怅霓裳太平事,一函真迹锁昭台."
    ]
  },
  {
    "title": "未知",
    "author": "未知",
    "paragraphs": [
      "先生曾有洞天期,犹傍天坛摘紫芝.处世自能心混沌,全真谁见德支离.玉霄尘闭人长在,金鼎功成俗未知.他日飚轮谒茅许,愿同鸡犬去相随."
    ]
  },
  {
    "title": "未知",
    "author": "未知",
    "paragraphs": [
      "绝境何人识,高亭万象含.凭轩临树杪,送目极天南.积霭生泉洞,归云锁石龛.丹霞披翠𪩘,白鸟带晴岚.仙去留虚室,龙归涨碧潭.幽岩君独爱,玄味我曾耽.世上愁何限,人间事久谙.终须脱羁鞅,来此会空谈."
    ]
  },
  {
    "title": "未知",
    "author": "未知",
    "paragraphs": [
      "平生心事向玄关,一入仙乡似旧山.白鹤唳空晴眇眇,丹砂流涧暮潺潺.尝嗟多病嫌中药,拟问真经乞小还.满洞烟霞互陵乱,何峰台榭是萧闲."
    ]
  },
  {
    "title": "未知",
    "author": "未知",
    "paragraphs": [
      "气为还元正,心由抱一灵.凝神归罔象,飞步入青冥.整服乘三素,旋纲蹑九星.琼章开后学,稽首奉真经."
    ]
  },
  {
    "title": "未知",
    "author": "未知",
    "paragraphs": [
      "天帝黄金阙,真人紫锦书.霓裳纷蔽景,羽服迥临虚.白鹤能为使,班麟解驾车.灵符终愿借,转共世情疏."
    ]
  },
  {
    "title": "未知",
    "author": "未知",
    "paragraphs": [
      "圣主过幽谷,虚皇在蕊宫.五千宗物母,七字秘神童.世人金壶远,人间玉籥空.唯余养身法,修此与天通."
    ]
  },
  {
    "title": "未知",
    "author": "未知",
    "paragraphs": [
      "何处求玄解,人间有洞天.勤行皆是道,谪下尚为仙.蔽景乘朱凤,排虚驾紫烟.不嫌园吏傲,愿在玉宸前."
    ]
  },
  {
    "title": "未知",
    "author": "未知",
    "paragraphs": [
      "三素霏霏远,盟威凛凛寒.火铃空灭没,星斗晓阑干.佩响流虚殿,炉烟在醮坛.萧寥不可极,骖驾上云端."
    ]
  },
  {
    "title": "未知",
    "author": "未知",
    "paragraphs": [
      "瑶坛醮罢晚云开,羽客分飞俗士回.为报移文不须勒,未曾游处待重来."
    ]
  },
  {
    "title": "未知",
    "author": "未知",
    "paragraphs": [
      "已开山馆待抽簪,更要岩泉欲洗心.常被松声迷细韵,急流花片落高岑.便疏浅濑穿莎径,始有清光映竹林.何日煎茶酝香酒,沙边同听暝猿吟."
    ]
  },
  {
    "title": "未知",
    "author": "未知",
    "paragraphs": [
      "今宵星汉共晶光,应笑罗敷嫁侍郎.斗柄易倾离恨促,河流不尽后期长.静闻天籁疑鸣佩,醉折荷花想艳妆.谁见宣猷堂上宴,一篇清韵振金铛."
    ]
  },
  {
    "title": "未知",
    "author": "未知",
    "paragraphs": [
      "微云疏雨淡新秋,晓梦依稀十二楼.故作别离应有以,拟延更漏共无由.那教人世长多恨,未必天仙不解愁.博望苑中残酒醒,香风佳气独迟留."
    ]
  },
  {
    "title": "未知",
    "author": "未知",
    "paragraphs": [
      "成名郊外掩柴扉,树影蝉声共息机.积雨暗封青藓径,好风轻透白𦈌衣.嘉鱼始赋人争诵,荆玉频收国自肥.独坐公厅正烦暑,喜吟新咏见玄微."
    ]
  },
  {
    "title": "未知",
    "author": "未知",
    "paragraphs": [
      "梓泽成新致,金丹有旧情.挂冠朝睡足,隠几暮江清.药圃分轻绿,松窗起细声.养高宁厌病,默坐对诸生."
    ]
  },
  {
    "title": "未知",
    "author": "未知",
    "paragraphs": [
      "登高节物最堪怜,小岭疏林对槛前.轻吹断时云缥缈,夕阳明处水澄鲜.江城秋早催寒事,望苑朝稀足晏眠.庭有菊花罇有酒,若方陶令愧犹贤."
    ]
  },
  {
    "title": "未知",
    "author": "未知",
    "paragraphs": [
      "海门山下一渔舟,中有高人未白头.已驾安车归故里,尚通闺籍在龙楼.泉声潄玉窗前落,江色和烟槛外流.今日君臣厚终始,不须辛苦画双牛."
    ]
  },
  {
    "title": "未知",
    "author": "未知",
    "paragraphs": [
      "珍重还京使,殷勤话故人.别离长挂梦,宠禄不关身.趣向今成道,声华旧绝尘.莫嗟容鬓老,诗句逐时新."
    ]
  },
  {
    "title": "未知",
    "author": "未知",
    "paragraphs": [
      "窗外虚明雪乍晴,簷前垂霤尽成冰.长廊瓦叠行行密,晚院风高寸寸增.玉指乍拈簪尚愧,金阶时坠磬难胜.晨餐堪醒曹参酒,自恨空肠病不能."
    ]
  },
  {
    "title": "未知",
    "author": "未知",
    "paragraphs": [
      "名遂功成累复轻,鲈鱼因起旧乡情.履声初下金华省,帆影看离石首城.化剑津头寻故老,同亭会上问仙卿.冥鸿高举真难事,相送何须泪满缨."
    ]
  },
  {
    "title": "未知",
    "author": "未知",
    "paragraphs": [
      "仙郎移病暑天过,却似冥鸿避罻罗.昼梦乍惊风动竹,夜吟时觉露霑莎.情亲稍喜贫居近,性懒犹嫌上直多.望苑恩深期勿药,青云岐路未蹉跎."
    ]
  },
  {
    "title": "未知",
    "author": "未知",
    "paragraphs": [
      "往岁曾游弄水亭,齐峰浓翠暮轩横.哀猿出槛心虽喜,伤鸟闻弦势易惊.病后簪缨殊寡兴,老来泉石倍关情.今朝池口风波静,遥贺山前有颂声."
    ]
  },
  {
    "title": "未知",
    "author": "未知",
    "paragraphs": [
      "蹇步还依列宿边,拱辰重认旧云天.自嗟多难飘零困,不似当年胆气全.鸡树晚花疏向日,龙池轻浪细含烟.从来不解为身计,一叶悠悠任大川."
    ]
  },
  {
    "title": "未知",
    "author": "未知",
    "paragraphs": [
      "西掖官曹近,南溟道路遥.使星将渡汉,仙掌乍乘潮.柳映灵和折,梅依大庾飘.江帆风淅淅,山馆雨萧萧.陆贾真迂阔,终童久寂寥.送君何限意,把酒一长谣."
    ]
  },
  {
    "title": "未知",
    "author": "未知",
    "paragraphs": [
      "时情世难消我道,薄宦流年厄此身.莫叹京华同寂寞,曾经兵革共漂沦.对山开户唯求静,贳酒留宾不道贫.善政空多尚淹屈,不知谁是解忧民."
    ]
  },
  {
    "title": "未知",
    "author": "未知",
    "paragraphs": [
      "逐客凄凄重入京,旧愁新恨两难胜.云收楚塞千山雪,风结秦淮一尺冰.置醴筵空情岂尽,投湘文就思如凝.更残月落知孤坐,遥望船窗一点星."
    ]
  },
  {
    "title": "未知",
    "author": "未知",
    "paragraphs": [
      "国有承祧重,人知秉哲尊.清风来望苑,遗烈在东藩.此日升缑岭,何因到寝门.天高不可问,烟霭共昏昏."
    ]
  },
  {
    "title": "未知",
    "author": "未知",
    "paragraphs": [
      "夏启我君子,周储上帝宾.音容一飘忽,功业自纷纶.露泣承华月,风惊丽正尘.空余商岭客,行哭下宜春."
    ]
  },
  {
    "title": "未知",
    "author": "未知",
    "paragraphs": [
      "出处成交让,经纶有大功.泪碑瓜步北,棠树蒜山东.百揆方时叙,重离遂不融.故臣偏感咽,曾是叹三穷."
    ]
  },
  {
    "title": "未知",
    "author": "未知",
    "paragraphs": [
      "甲观光阴促,园陵天地长.箫笳咽无韵,宾御哭相将.盛烈传彝鼎,遗文被乐章.君臣知己分,零泪乱无行."
    ]
  },
  {
    "title": "未知",
    "author": "未知",
    "paragraphs": [
      "彩仗清晨出,非同齿胄时.愁烟锁平甸,朔吹绕寒枝.楚客来何补,缑山去莫追.回瞻飞盖处,掩袂不胜悲."
    ]
  },
  {
    "title": "未知",
    "author": "未知",
    "paragraphs": [
      "家世朱门贵,官资粉署优.今为百里长,应好五峰游.柳影连彭泽,湖光接庾楼.承明须再入,官满莫淹留."
    ]
  },
  {
    "title": "未知",
    "author": "未知",
    "paragraphs": [
      "请以端谿润,酬君水玉明.方圆虽异器,功用信俱呈.自得山川秀,能分日月精.巾箱各珍重,所贵在交情."
    ]
  },
  {
    "title": "未知",
    "author": "未知",
    "paragraphs": [
      "故人相别动相思,此地相逢岂素期.九子峰前闲未得,五谿桥上坐多时.甘泉从幸余知忝,宣室征还子未迟.且饮一杯消别恨,野花风起渐离披."
    ]
  },
  {
    "title": "未知",
    "author": "未知",
    "paragraphs": [
      "远使程途未一分,离心常要醉醺醺.那堪彭泽门前立,黄菊萧疏不见君."
    ]
  },
  {
    "title": "未知",
    "author": "未知",
    "paragraphs": [
      "我持使节经韶石,君作闲游过武夷.两地山光成独赏,隔年乡思暗相知.洪涯坛上长岑寂,孺子亭前自别离.珍重分岐一杯酒,强加餐饭数吟诗."
    ]
  },
  {
    "title": "未知",
    "author": "未知",
    "paragraphs": [
      "殿影高低云掩映,松阴缭绕步徘徊.从今莫厌簪裾累,不是乘轺不得来."
    ]
  },
  {
    "title": "未知",
    "author": "未知",
    "paragraphs": [
      "仙乡会应远,王事知何极.征传莫辞劳,玉峰聊一息.形骸已销散,心想都凝寂.真气自清虚,非关好松石.九仙皆积学,洞壑多遗迹.游子归去来,胡为但征役."
    ]
  },
  {
    "title": "未知",
    "author": "未知",
    "paragraphs": [
      "桂籍知名有几人,翻飞相续上青云.解怜才子宁唯我,远作卑官尚见君.岭外独持严助节,宫中谁荐长卿文.新诗试为重高咏,朝汉台前不可闻."
    ]
  },
  {
    "title": "未知",
    "author": "未知",
    "paragraphs": [
      "吊孙家虚座吊诸孤,张叟僧房见手书.二纪欢游今若此,满衣零泪欲何如.腰间金印从如斗,镜里霜华已满梳.珍重远公应笑我,尘心唯此未能除."
    ]
  },
  {
    "title": "未知",
    "author": "未知",
    "paragraphs": [
      "吊怜君送我至南康,更忆梅花庾岭芳.多少仙山共游在,愿君百岁尚康强."
    ]
  },
  {
    "title": "未知",
    "author": "未知",
    "paragraphs": [
      "吊岭外春过半,途中火又新.殷勤清远峡,留恋北归人."
    ]
  },
  {
    "title": "未知",
    "author": "未知",
    "paragraphs": [
      "吊王事信靡盬,饮冰安足辞.胡为拥征传,乃至天南陲.天南非我乡,留滞忽逾时.还经羽人家,豁若云雾披.何以宽我怀,老庄有微辞.达士无不可,至人岂偏为.客愁勿复道,为君吟此诗."
    ]
  },
  {
    "title": "未知",
    "author": "未知",
    "paragraphs": [
      "吊新安风景好,时令肃辕门.身贵心弥下,功多口不言.韬钤家法在,儒雅素风存.簪履陪游盛,乡闾俗化敦.临窗山色秀,绕郭水声喧.纤络文章丽,矜严道义尊.楼台秋月静,京庾晚云屯.晓吹传衙鼓,晴阳展信旛.一篇贻友好,千里倍心论.未见归骖动,空能役梦魂."
    ]
  },
  {
    "title": "未知",
    "author": "未知",
    "paragraphs": [
      "琼瑶一族带花来,便𣃁苍苔手自栽.喜见唐昌旧颜色,为君判病酌金罍."
    ]
  },
  {
    "title": "未知",
    "author": "未知",
    "paragraphs": [
      "仙驭期难改,坤仪道自光.閟宫新表德,沙麓旧膺祥.素帟尧门掩,凝笳毕陌长.东风惨陵树,无复见亲桑."
    ]
  },
  {
    "title": "未知",
    "author": "未知",
    "paragraphs": [
      "永乐留虚位,长陵启夕扉.返虞严吉仗,复土掩空衣.功业投三母,光灵极四妃.唯应彤史在,不与露花晞."
    ]
  },
  {
    "title": "未知",
    "author": "未知",
    "paragraphs": [
      "隠隠阊门路,烟云晓更愁.空瞻金辂出,非是濯龙游.德感人伦正,风行内职修.还随偶物化,同此畏轩丘."
    ]
  },
  {
    "title": "未知",
    "author": "未知",
    "paragraphs": [
      "但是豪家重牡丹,争如丞相阁前看.凤楼日暖开偏早,鸡树阴浓谢更难.数朵已应迷国艳,一枝何幸上尘冠.不知更许凭栏否,烂漫春光未肯残."
    ]
  },
  {
    "title": "未知",
    "author": "未知",
    "paragraphs": [
      "夜静群动息,翩翩一雁归.清音天际远,寒影月中微.何处云同宿,长空雪共飞.阳和常借便,免与素心违."
    ]
  },
  {
    "title": "未知",
    "author": "未知",
    "paragraphs": [
      "苑里芳华早,皇家胜事多.弓声达春气,弈思养天和.暖酒红炉火,浮舟绿水波.雪晴农事起,击壤听赓歌."
    ]
  },
  {
    "title": "未知",
    "author": "未知",
    "paragraphs": [
      "绿树成阴后,群芳稍歇时.谁将新濯锦,挂向最长枝.卷箔香先入,凭栏影任移.赏频嫌酒渴,吟苦怕霜髭.架迥笼云幄,庭虚展绣帷.有情萦舞袖,无力罥游丝.嫩蕊鶑偷采,柔条柳伴垂.荀池波自照,梁苑客尝窥.玉李寻皆谢,金桃亦暗衰.花中应独贵,庭下故开迟.委艳妆苔砌,分华借槿篱.低昂匀灼烁,浓淡叠参差.幸植王宫里,仍逢宰府知.芳心向谁许,醉态不能支.芍药天教避,玫瑰众共嗤.光明烘昼景,润腻裛轻𩅰.丽似期神女,珍如重卫姬.君王偏属咏,七子尽搜奇."
    ]
  },
  {
    "title": "未知",
    "author": "未知",
    "paragraphs": [
      "暖吹入春园,新芽竞粲然.才教鹰嘴拆,未放雪花妍.荷杖青林下,携筐旭景前.孕灵资雨露,钟秀自山川.碾后香弥远,烹来色更鲜.名随土地贵,味逐水泉迁.力藉流黄暖,形模紫笋圆.正当钻柳火,遥想涌金泉.任道时新物,须依古法煎.轻瓯浮绿乳,孤灶散余烟.甘荠非予匹,宫槐让我先.竹孤空冉冉,荷弱谩田田.解渴消残酒,清神减夜眠.十浆何足馈,百榼尽堪捐.采撷唯忧晚,营求不计钱.任公因焙显,陆氏有经传.爱甚真成僻,尝多合得仙.亭台虚静处,风月艳阳天.自可临泉石,何妨杂管弦.东山似蒙顶,愿得从诸贤."
    ]
  },
  {
    "title": "未知",
    "author": "未知",
    "paragraphs": [
      "繁阴连曙景,瑞雪洒芳辰.势密犹疑腊,风和始觉春.萦林开玉蕊,飘座裛香尘.欲识宸心悦,云谣慰兆人."
    ]
  },
  {
    "title": "未知",
    "author": "未知",
    "paragraphs": [
      "欲使新正识有年,故飘轻絮伴春还.近看琼树笼银阙,远想瑶池带玉关.润逐𪎌麰铺绿野,暖随杯酒上朱颜.朝来花萼楼中宴,数曲赓歌雅颂间."
    ]
  },
  {
    "title": "未知",
    "author": "未知",
    "paragraphs": [
      "簪组非无累,园林未是归.世喧长不到,何必故山薇."
    ]
  },
  {
    "title": "未知",
    "author": "未知",
    "paragraphs": [
      "小舫行乘月,高斋卧看山.退公聊自足,争敢望长闲."
    ]
  },
  {
    "title": "未知",
    "author": "未知",
    "paragraphs": [
      "跂石仍临水,披襟复挂冠.机心忘未得,棋局与鱼竿."
    ]
  },
  {
    "title": "未知",
    "author": "未知",
    "paragraphs": [
      "暑天频雨亦频晴,帘外闲云重复轻.珍重一壶酬绝唱,向风遥想醉吟声."
    ]
  },
  {
    "title": "未知",
    "author": "未知",
    "paragraphs": [
      "院静苍苔积,庭幽怪石欹.蝉声当槛急,虹影向簷垂.昼漏犹怜永,丛兰未觉衰.疏篁巢翡翠,折苇覆鸬鹚.对酒襟怀旷,围棋旨趣迟.景皆随所尚,物各遂其宜.道与时相会,才非民所羁.赋诗贻座客,秋事尔何悲."
    ]
  },
  {
    "title": "未知",
    "author": "未知",
    "paragraphs": [
      "往年淦水驻行轩,引得清流似月圆.自有谿光还碧甃,不劳人力递金船.润滋苔藓欺茵席,声入杉松当管弦.珍重诗人频管领,莫教尘土咽潺潺."
    ]
  },
  {
    "title": "未知",
    "author": "未知",
    "paragraphs": [
      "湖上一阳生,虚亭启高宴.枫林烟际出,白鸟波心见.主人忘贵达,座客容疵贱.独惭残照催,归宿明光殿."
    ]
  },
  {
    "title": "未知",
    "author": "未知",
    "paragraphs": [
      "暂来城阙不从容,却佩银鱼隠玉峰.双涧水边欹醉石,九仙台下听风松.题诗翠壁称逋客,采药春畦狎老农.野鹤乘轩云出岫,不知何日再相逢."
    ]
  },
  {
    "title": "未知",
    "author": "未知",
    "paragraphs": [
      "多病怯烦暑,短才忧近职.跂足北窗风,遥怀浩无极.故人易成别,诗句空相忆.尺素寄天涯,淦江秋水色."
    ]
  },
  {
    "title": "未知",
    "author": "未知",
    "paragraphs": [
      "天上轩星正,云开湛露垂.礼容过渭水,宴喜胜瑶池.彩雾笼花烛,升龙肃羽仪.君臣欢乐日,文物盛明时.帘卷银河转,香凝玉漏迟.华封倾祝意,觞酒与声诗."
    ]
  },
  {
    "title": "未知",
    "author": "未知",
    "paragraphs": [
      "时平物茂岁功成,重翟排云到玉京.四海未知春色至,今宵先入九重城."
    ]
  },
  {
    "title": "未知",
    "author": "未知",
    "paragraphs": [
      "银烛金炉禁漏移,月轮初照万年枝.造舟已似文王事,卜世应同八百期."
    ]
  },
  {
    "title": "未知",
    "author": "未知",
    "paragraphs": [
      "汉主承干帝道光,天家花烛宴昭阳.六衣盛礼如金屋,彩笔分题似柏梁."
    ]
  },
  {
    "title": "未知",
    "author": "未知",
    "paragraphs": [
      "劲节生宫苑,虚心奉豫游.自然名价重,不羡渭川侯."
    ]
  },
  {
    "title": "未知",
    "author": "未知",
    "paragraphs": [
      "细韵风中远,寒青雪后浓.繁阴堪避雨,效用待东封."
    ]
  },
  {
    "title": "未知",
    "author": "未知",
    "paragraphs": [
      "碧草垂低岸,东风起细波.横汾从游宴,何谢到天河."
    ]
  },
  {
    "title": "未知",
    "author": "未知",
    "paragraphs": [
      "昨朝才解冻,今日又开花.帝力无人识,谁知玩物华."
    ]
  },
  {
    "title": "未知",
    "author": "未知",
    "paragraphs": [
      "细丽披金彩,氛氲散远馨.泛杯频奉赐,缘解制颓龄."
    ]
  },
  {
    "title": "未知",
    "author": "未知",
    "paragraphs": [
      "金马词臣赋小诗,梨园弟子唱新词.君恩还似东风意,先入灵和蜀柳枝."
    ]
  },
  {
    "title": "未知",
    "author": "未知",
    "paragraphs": [
      "百草千花共待春,绿杨颜色最惊人.天边雨露年年在,上苑芳华岁岁新."
    ]
  },
  {
    "title": "未知",
    "author": "未知",
    "paragraphs": [
      "长爱龙池二月时,毵毵金线弄春姿.假饶叶落枝空后,更有梨园笛里吹."
    ]
  },
  {
    "title": "未知",
    "author": "未知",
    "paragraphs": [
      "绿水成文柳带摇,东风初到不鸣条.龙舟欲过偏留恋,万缕轻丝拂御桥."
    ]
  },
  {
    "title": "未知",
    "author": "未知",
    "paragraphs": [
      "百尺长条婉曲尘,诗题不尽画难真.凭君折向人间种,还似君恩处处春."
    ]
  },
  {
    "title": "未知",
    "author": "未知",
    "paragraphs": [
      "风暖云开晚照明,翠条深映凤皇城.人间欲识灵和态,听取新词玉管声."
    ]
  },
  {
    "title": "未知",
    "author": "未知",
    "paragraphs": [
      "醉折垂杨唱柳枝,金城三月走金羁.年年为爱新条好,不觉苍华也似丝."
    ]
  },
  {
    "title": "未知",
    "author": "未知",
    "paragraphs": [
      "新春花柳竞芳姿,偏爱垂杨拂地枝.天子徧教词客赋,宫中要唱洞箫词."
    ]
  },
  {
    "title": "未知",
    "author": "未知",
    "paragraphs": [
      "凝碧池头蘸翠涟,凤皇楼畔簇晴烟.新词欲咏知难咏,说与双成入管弦."
    ]
  },
  {
    "title": "未知",
    "author": "未知",
    "paragraphs": [
      "侍从甘泉与未央,移舟偏要近垂杨.樱桃未绽梅先老,折得柔条百尺长."
    ]
  },
  {
    "title": "未知",
    "author": "未知",
    "paragraphs": [
      "谢傅功成德望全,鸾台初下正萧然.抟风乍息三千里,感旧重怀四十年.西掖新官同贾马,南朝兴运似开天.文辞职业分工拙,流辈班资让后先.每愧陋容劳刻画,长惭顽石费雕镌.晨趋纶掖吟春永,夕会精庐待月圆.立马有时同草诏,联镳几处共成篇.闲歌柳叶翻新曲,醉咏桃花促绮筵.少壮况逢时世好,经过宁虑岁华迁.云龙得路须腾跃,社栎非材合弃捐.再谒湘江犹是幸,两还宣室竟何缘.已知瑕玷劳磨莹,又得官司重接连.听漏分宵趋建礼,从游同召赴甘泉.云开阊阖分台殿,风过华林度管弦.行止不离宫仗影,衣裾尝惹御炉烟.师资稷契论中礼,依止山公典小铨.多谢天波垂赤管,敢教晨景过华砖.翾飞附骥方经远,巨楫垂风遂济川.玉烛调时钧轴正,台阶平处德星悬.岩廊礼绝威容肃,布素情深友好偏.长拟营巢安大厦,忽经操钺领中权.吴门日丽龙衔节,京口沙晴鹢画船.盖代名高方赫赫,恋恩心切更干干.袁安辞气忠仍恳,吴汉精诚直且专.却许丘明师纪传,更容疏广奉周旋.朱门自得施行马,厚禄何妨食万钱.密疏尚应劳献替,清谈唯见论空玄.东山妓乐供闲步,北牖风凉足晏眠.玄武湖边林隠见,五城桥下棹洄沿.曾移苑树开红药,新凿家池种白莲.不遣前驺妨野逸,别寻逋客互招延.棋枰寂静陈虚阁,诗笔沉吟劈彩牋.往事偶来春梦里,闲愁因动落花前.青云旧侣嗟谁在,白首亲情倍见怜.尽日凝思殊怅望,一章追叙信精研.韶颜莫与年争竞,世虑须凭道节宣.幸喜书生为将相,定由阴德致神仙.羊公剩有登临兴,尚子都无嫁娶牵.退象天山镇浮竞,起为霖雨润原田.从容自保君臣契,何必扁舟始是贤."
    ]
  },
  {
    "title": "未知",
    "author": "未知",
    "paragraphs": [
      "西院春归道思深,披衣闲听暝猿吟.铺陈政事留黄阁,偃息神机在素琴.玉柄暂时疏末座,瑶华频复惠清音.开晴便作东山约,共赏烟霞放旷心."
    ]
  },
  {
    "title": "未知",
    "author": "未知",
    "paragraphs": [
      "秋暮天高稻穟成,落星山上会诸宾.黄花泛酒依流俗,白发满头思古人.岩影晚看云出岫,湖光遥见客垂纶.风烟不改年长度,终待林泉老此身."
    ]
  },
  {
    "title": "未知",
    "author": "未知",
    "paragraphs": [
      "重阳高会古平台,吟徧秋光始下来.黄菊后期香未减,新诗捧得眼还开.每因佳节知身老,却忆前欢似梦回.且喜清时屡行乐,是非名利尽悠哉."
    ]
  },
  {
    "title": "未知",
    "author": "未知",
    "paragraphs": [
      "禁里秋光似水清,林烟池影共离情.暂移黄阁只三载,却望紫垣都数程.满座清风天子送,随车甘雨郡人迎.绮霞阁上诗题在,从此还应有颂声."
    ]
  },
  {
    "title": "未知",
    "author": "未知",
    "paragraphs": [
      "忆共庭兰倚砌栽,柔条轻吹独依隈.自知佳节终堪赏,为惜流光未忍开.采撷也须盈掌握,馨香还解满罇罍.今朝旬假犹无事,更好登临泛一杯."
    ]
  },
  {
    "title": "未知",
    "author": "未知",
    "paragraphs": [
      "闻君竹马戏毗陵,谁道观风自六卿.今日声明光旧物,共看旌旆拥书生.斩蛟桥下谿烟碧,射虎亭边草路清.应念筵中倍离恨,老来偏重十年兄."
    ]
  },
  {
    "title": "未知",
    "author": "未知",
    "paragraphs": [
      "曾持使节驻毗陵,长与州人有旧情.为向驿桥风月道,舍人髭鬓白千茎."
    ]
  },
  {
    "title": "未知",
    "author": "未知",
    "paragraphs": [
      "今夜银河万里秋,人言织女嫁牵牛.珮声寥亮和金奏,烛影荧煌映玉钩.座客亦从天子赐,更筹须为主人留.世间盛事君知否,朝下鸾台夕凤楼."
    ]
  },
  {
    "title": "未知",
    "author": "未知",
    "paragraphs": [
      "江海分飞二十春,重论前事不堪闻.主忧臣辱谁非我,曲突徙薪唯有君.金紫满身皆外物,雪霜垂领便离群.鹤归华表望不尽,玉笥山头多白云."
    ]
  },
  {
    "title": "未知",
    "author": "未知",
    "paragraphs": [
      "落日照平流,晴空万里秋.轻明动枫叶,点的乱沙鸥.罾网鱼梁静,籉簦稻穗收.不教行乐倦,冉冉下城楼."
    ]
  },
  {
    "title": "未知",
    "author": "未知",
    "paragraphs": [
      "石渠东观两优贤,明主知臣岂偶然.鹓鹭分行皆接武,金兰同好共忘年.怀恩未遂林泉约,窃位空惭组绶悬.多少深情知不尽,好音相慰强成篇."
    ]
  },
  {
    "title": "未知",
    "author": "未知",
    "paragraphs": [
      "东观婆娑树,曾怜甲坼时.繁英共攀折,芳岁几推移.往事皆陈迹,清香亦暗衰.相看宜自喜,双鬓合垂丝."
    ]
  },
  {
    "title": "未知",
    "author": "未知",
    "paragraphs": [
      "禁省繁华地,含芳自一时.雪英开复落,红药植还移.静想分今昔,频吟叹盛衰.多情共如此,争免鬓成丝."
    ]
  },
  {
    "title": "未知",
    "author": "未知",
    "paragraphs": [
      "旧眷终无替,流光自足悲.攀条感花萼,和曲许埙箎.前会成春梦,何人更己知.缘情聊借喻,争敢道言诗."
    ]
  },
  {
    "title": "未知",
    "author": "未知",
    "paragraphs": [
      "潮沟横趣北山阿,一月三游未是多.老去交亲难暂舍,闲中滋味更无过.谿桥树映行人渡,村径风飘牧竖歌.孤櫂乱流偏有兴,满川晴日弄微波."
    ]
  },
  {
    "title": "未知",
    "author": "未知",
    "paragraphs": [
      "寺门山水际,清浅照孱颜.客櫂晚维岸,僧房犹掩关.日华穿竹静,云影过阶闲.箕踞一长啸,忘怀物我间."
    ]
  },
  {
    "title": "未知",
    "author": "未知",
    "paragraphs": [
      "谿路向还背,前山高复重.纷披红叶树,间鬭白云峰.尽日慵移櫂,何年醉倚松.自知闲未得,不敢笑周颙."
    ]
  },
  {
    "title": "未知",
    "author": "未知",
    "paragraphs": [
      "万物庆西成,茱萸独擅名.房排红结小,香透夹衣轻.宿露霑犹重,朝阳照更明.长和菊花酒,高宴奉西清."
    ]
  },
  {
    "title": "未知",
    "author": "未知",
    "paragraphs": [
      "台畔西风御果新,芳香精彩丽萧辰.柔条细叶妆治好,紫蔕红芳点缀匀.几朵得陪天上宴,千株长作洞中春.今朝圣藻偏流咏,黄菊无由更敢邻."
    ]
  },
  {
    "title": "未知",
    "author": "未知",
    "paragraphs": [
      "明光殿里夜迢迢,多病逢秋自寂寥.蜡炬乍传丹凤诏,御题初认白云谣.今宵幸识衢罇味,明日知停入合朝.为感君恩判一醉,不烦辛苦解金貂."
    ]
  },
  {
    "title": "未知",
    "author": "未知",
    "paragraphs": [
      "素艳拥行舟,清香覆碧流.远烟分的的,轻浪泛悠悠.雨歇平湖满,风凉运渎秋.今朝流咏处,即是白苹洲."
    ]
  },
  {
    "title": "未知",
    "author": "未知",
    "paragraphs": [
      "梁王旧馆枕潮沟,共引垂藤系小舟.树倚荒台风淅淅,草埋欹石雨修修.门前不见邹枚醉,池上时闻雁鹜愁.节士逢秋多感激,不须频向此中游."
    ]
  },
  {
    "title": "未知",
    "author": "未知",
    "paragraphs": [
      "古来贤达士,驰骛唯群书.非礼誓弗习,违道无与居.儒家苦迂阔,遂将世情疏.吾友嗣世德,古风蔼有余.幸遇汉文皇,握兰佩金鱼.俯视长沙赋,凄凄将焉如."
    ]
  },
  {
    "title": "未知",
    "author": "未知",
    "paragraphs": [
      "昔从岐阳狩,簪缨满翠微.十年劳我梦,今日送师归.曳尾龟应乐,乘轩鹤谩肥.含情题小篆,将去挂岩扉."
    ]
  },
  {
    "title": "未知",
    "author": "未知",
    "paragraphs": [
      "宪署游从阻,平台道路赊.喜君驰后乘,于此会仙槎.缓酌迟飞盖,微吟望绮霞.相迎在春渚,暂别莫咨嗟."
    ]
  },
  {
    "title": "未知",
    "author": "未知",
    "paragraphs": [
      "九月三十日,独行梁宋道.河流激似飞,林叶翻如扫.程遥苦昼短,野迥知寒早.还家亦不闲,要且还家了."
    ]
  },
  {
    "title": "未知",
    "author": "未知",
    "paragraphs": [
      "今夕拜新月,沉沉禁署中.玉绳疏间彩,金掌静无风.节换知身老,时平见岁功.吟看北墀暝,兰烬坠微红."
    ]
  },
  {
    "title": "未知",
    "author": "未知",
    "paragraphs": [
      "王门嘉礼万人观,况是新承置醴欢.花烛喧阗丞相府,星辰摇动远游冠.歌声暂阕闻宫漏,云影初开见露盘.帝里佳期频赋颂,长留故事在金銮."
    ]
  },
  {
    "title": "未知",
    "author": "未知",
    "paragraphs": [
      "刻烛知无取,争先素未精.本图忘物我,何必计输赢.赌墅终规利,焚囊亦近名.不如相视笑,高咏两三声."
    ]
  },
  {
    "title": "未知",
    "author": "未知",
    "paragraphs": [
      "今朝湖上送春归,万顷澄波照白髭.笑折残花劝君酒,金丹成熟是何时."
    ]
  },
  {
    "title": "未知",
    "author": "未知",
    "paragraphs": [
      "绣衣乘驿急如星,山水何妨寄野情.肯向九仙台下歇,闲听孟叟醉吟声."
    ]
  },
  {
    "title": "未知",
    "author": "未知",
    "paragraphs": [
      "南朝藩阃地,八友旧招寻.事往山光在,春晴草色深.曲池鱼自乐,丛桂鸟频吟.今日中兴运,犹怀翰墨林."
    ]
  },
  {
    "title": "未知",
    "author": "未知",
    "paragraphs": [
      "禅灵桥畔落残花,桥上离情对日斜.顾我乘轩惭组绶,羡师飞锡指烟霞.楼中西岭真君宅,门外南州处士家.莫道空谈便无事,碧云诗思更无涯."
    ]
  },
  {
    "title": "未知",
    "author": "未知",
    "paragraphs": [
      "风满潮沟木叶飞,水边行客驻骖騑.三朝恩泽冯唐老,万里乡关贺监归.世路穷通前事远,半生谈笑此心违.离歌不识高堂庆,特地令人泪满衣."
    ]
  },
  {
    "title": "未知",
    "author": "未知",
    "paragraphs": [
      "清商一曲远人行,桃叶津头月正明.此是开元太平曲,莫教偏作别离声."
    ]
  },
  {
    "title": "未知",
    "author": "未知",
    "paragraphs": [
      "白鹭洲边江路斜,轻鸥接翼满平沙.吾徒来送远行客,停舟为尔长叹息.酒旗渔艇两无猜,月影芦花镇相得.离筵一曲怨复清,满座销魂鸟不惊.人生不及水禽乐,安用虚名上麟阁.同心携手今如此,金鼎丹砂何寂寞.天涯后会眇难期,从此又应添白髭.愿君不忘分飞处,长保翩翩洁白姿."
    ]
  },
  {
    "title": "未知",
    "author": "未知",
    "paragraphs": [
      "丰登盈尺瑞,物象九门深.璧照环丹砌,梅花满上林.茶香偏自得,酒力讵难禁.别有寒郊外,银河映玉岑."
    ]
  },
  {
    "title": "未知",
    "author": "未知",
    "paragraphs": [
      "上闲精习渥洼骢,玉镂花鞍锦覆騣.金埒无尘初裛露,朱旗向日自生风.雷传画鼓偏增气,星度飞毬欲映空.共道宸游因习武,凯歌犹似奏平戎."
    ]
  },
  {
    "title": "未知",
    "author": "未知",
    "paragraphs": [
      "彩仗映花鞯,春庭散曙烟.毬飞皆应手,马骏不须鞭.仙乐飘云外,祥风近日边.筹多不虚发,制胜在机先."
    ]
  },
  {
    "title": "未知",
    "author": "未知",
    "paragraphs": [
      "祁祁甘雨正当春,草树精神一倍新.匀洒农郊偏长麦,缓飘花槛不惊人.密随宫仗环青辂,普逐皇恩下紫宸.霁后楼台更堪望,满园桃李间松筠."
    ]
  },
  {
    "title": "未知",
    "author": "未知",
    "paragraphs": [
      "吹律政知宽,迎长物倍安.初阳殊胜腊,积雪更添寒.庭实罗千品,珍符荐百般.群臣同偶圣,不叹夜漫漫."
    ]
  },
  {
    "title": "未知",
    "author": "未知",
    "paragraphs": [
      "朝阳散宿烟,登望思悠然.簷影晴偏暖,云容晚更鲜.共欢时景好,不惜岁华迁.旋试娇骢步,新调宝瑟弦.宫花红照耀,御水碧潺湲.歌吹清连夜,辎𫐌丽满川.依林张幄幕,夹道建秋千.仙乐来天上,祥光起日边.游丝轻冉冉,芳草绿芊芊.圣制如春色,周流遍八埏."
    ]
  },
  {
    "title": "未知",
    "author": "未知",
    "paragraphs": [
      "运历三元正,升平太古同.五侯皆辑瑞,四海尽占风.圣政干行内,群生寿域中.撞钟元会罢,晃朗日升东."
    ]
  },
  {
    "title": "未知",
    "author": "未知",
    "paragraphs": [
      "正仗临轩万国来,汉仪周礼尽堪咍.光浮云盖青龙转,香透椒花白兽开.庆赐应时均亿兆,卜年从此数京垓.群臣共感文明运,况是天言诫懋哉."
    ]
  },
  {
    "title": "未知",
    "author": "未知",
    "paragraphs": [
      "幔亭高敞九门前,银箭迟迟夜漏迁.明月静添华烛影,和风时度御炉烟.朱轮绣毂车声接,玉勒金羁马首骈.一曲云谣飞圣藻,万方歌咏仰尧天."
    ]
  },
  {
    "title": "未知",
    "author": "未知",
    "paragraphs": [
      "春晴纤霭映斜阳,羃羃偏能覆水乡.浓似庆云同馥郁,薄如轻素自飞扬.堤横新柳真成画,楼对遥山正好望.谁见朝元香案上,龙旗交影共腾骧."
    ]
  },
  {
    "title": "未知",
    "author": "未知",
    "paragraphs": [
      "浴殿晨开气象新,虚亭金井辘轳鸣.阴成杨柳千丝密,凉入襟怀一扇轻.寒水乍沉朱李熟,薰绡长有好风生.高楼更称频临望,台笠行歌麦陇青."
    ]
  },
  {
    "title": "未知",
    "author": "未知",
    "paragraphs": [
      "绿树阴阴惬豫游,早蝉清韵远还收.唤回昼梦和宫漏,引起微凉助麦秋.禁柳烟中飞乍觉,御沟声里听偏幽.群生遂性宸章悦,从此人间不识愁."
    ]
  },
  {
    "title": "未知",
    "author": "未知",
    "paragraphs": [
      "物茂时平日正长,翠华停驭睠方塘.文竿乍拂圆荷动,頳尾时翻素荇香.睿赏只应从暇豫,圣恩宁肯间沉翔.吞舟自是贪芳饵,犹笑成汤一面张."
    ]
  },
  {
    "title": "未知",
    "author": "未知",
    "paragraphs": [
      "长松修干列承明,虎盼龙盘气貌灵.风度乍闻琴曲调,巢高初见鹤仪形.枝笼陛戟寒生槛,叶带𬬻烟翠满庭.涧底山头各生殖,托根争似在青冥."
    ]
  },
  {
    "title": "未知",
    "author": "未知",
    "paragraphs": [
      "齐纨新裂月轮全,蝉雀分明彩翠鲜.救暍自符仁主意,扬风须假手中扇.暂遮楼日霞光透,半掩歌唇宝靥圆.一曲睿调精比兴,好将金石奉雕镌."
    ]
  },
  {
    "title": "未知",
    "author": "未知",
    "paragraphs": [
      "制法精微自帝尧,势如天阵布周遭.沉思迥觉忘千虑,妙诀终须附六韬.急劫未分香印匝,一枰初满月华高.御词仍许群臣和,愁杀山中玉兔毫."
    ]
  },
  {
    "title": "未知",
    "author": "未知",
    "paragraphs": [
      "常嫌群艺用心麤,不及棋枰出万途.妙似孙吴论上策,深如夔益赞訏谟.静陈玉槛连琴榻,密映珠帘对酒壶.圣智纵横归掌握,一先终不费多图."
    ]
  },
  {
    "title": "未知",
    "author": "未知",
    "paragraphs": [
      "群生遂性得天真,阳景无私发秀匀.尧历永从新律正,皇恩散作万方春.华林日丽红苞拆,太液冰消绿浪新.天意分明启昌运,岱宗即看报群神."
    ]
  },
  {
    "title": "未知",
    "author": "未知",
    "paragraphs": [
      "上林春暮紫英开,组绣成帷荫玉阶.艳逐晨光随步武,香和轻翠透襟怀.生成泽广时芳茂,鱼水情通乐韵谐.禁篽年年陪睿赏,何时梁甫奉燔柴."
    ]
  },
  {
    "title": "未知",
    "author": "未知",
    "paragraphs": [
      "衰薄喜多幸,退公谁与闲.高人乘兴去,相望两程间.卷箔有微雪,登楼无远山.清谈胜题赠,何日杖藜还."
    ]
  },
  {
    "title": "未知",
    "author": "未知",
    "paragraphs": [
      "尼父恓惶地,离情向此偏.家贫聊复尔,道在肯徒然.诗景明松雪,乡山隔水烟.三年须赴召,莫恋瓮头眠."
    ]
  },
  {
    "title": "未知",
    "author": "未知",
    "paragraphs": [
      "杨柳依依水岸斜,鹢舟东去思无涯.坐临棋局延明月,行采题诗对落花.虚白亭中多宴赏,钱塘湖上剩烟霞.风光到处宜携酒,况有余杭阿姥家."
    ]
  },
  {
    "title": "未知",
    "author": "未知",
    "paragraphs": [
      "士生秉道义,公论重才名.美哉双白璧,高价等连城.昔在南国时,折桂尝抗衡.今为北朝客,通籍齐振缨.连镳适炎徼,并命典州兵.地远乃寄重,无为惮遐征.俗杂则财难,当在通其情.投香与还珠,前哲有遗声.君看奏谏者,接武趋承明.掺袂赠斯言,斯言勿见轻."
    ]
  },
  {
    "title": "未知",
    "author": "未知",
    "paragraphs": [
      "别离情绪两难任,消遣唯应有醉吟.冉冉光阴玄鬓改,勤勤书札旧情深.凉宵梦寐清淮月,永日徘徊玉树阴.野鹤乘轩无所用,角巾何日返中林."
    ]
  },
  {
    "title": "未知",
    "author": "未知",
    "paragraphs": [
      "朝退闲斋落叶天,道心真气本仙源.帘前风月澄秋景,门外轮蹄任世喧.棋罢早寒生北户,酒醒黄菊满西园.时人自有思齐者,践迹观形不在言."
    ]
  },
  {
    "title": "未知",
    "author": "未知",
    "paragraphs": [
      "早年南国日追随,冠剑晶荧佩陆离.匪石心诚徒自许,浮云踪迹信难知.官闲从饮扶头酒,地僻谁同敌手棋.门馆旧恩今更重,高斋遥枉谢公诗."
    ]
  },
  {
    "title": "未知",
    "author": "未知",
    "paragraphs": [
      "年少支离奈命何,悲秋怀旧苦吟多.龙泉有气终难掩,荆玉无瑕岂惮磨.会偶良工收杞梓,莫将闲梦挂烟萝.他年得路抟风去,肯念今朝煦沫么."
    ]
  },
  {
    "title": "未知",
    "author": "未知",
    "paragraphs": [
      "孤云野鹤任天真,乘兴游梁又适秦.兴去却归南国去,黄山何谢武陵春."
    ]
  },
  {
    "title": "未知",
    "author": "未知",
    "paragraphs": [
      "开筵别有邻居兴,卜夜应怜禁漏长.旧友不期争命驾,新姬凭宠剩传觞.香烟结雾笼金鸭,烛焰成花照杏梁.京邑衣冠多胜赏,鲈鱼争敢道思乡."
    ]
  },
  {
    "title": "未知",
    "author": "未知",
    "paragraphs": [
      "老大离群一倍愁,谿山风物且淹留.酝成春酒谁斟酌,抄得新书自校雠.莫似牧之矜旷达,须教子重让风流.恩门旧分知难忘,题取新诗上郡楼."
    ]
  },
  {
    "title": "未知",
    "author": "未知",
    "paragraphs": [
      "适去庄生邑,还临孔父乡.仍闻旧隠处,近在武夷傍.道气年长度,儒风日以光.何时看解组,归去事仙方."
    ]
  },
  {
    "title": "未知",
    "author": "未知",
    "paragraphs": [
      "御宴宵陈敞百层,君恩芳景两难胜.风传天上九成乐,月映楼前万树灯.醉捧玉觞疑梦寐,静临丹槛似飞腾.因观谢守窗中咏,自愧瀛洲是滥登."
    ]
  },
  {
    "title": "未知",
    "author": "未知",
    "paragraphs": [
      "轧轧朱轮道路长,虎丘山下剩春光.军城旧是吴王国,郡守曾为谏署郎.祖席咏歌金玉振,下车条教蕙兰香.青云旧是高飞处,三载徘徊亦未妨."
    ]
  },
  {
    "title": "未知",
    "author": "未知",
    "paragraphs": [
      "蒙蒙膏雨远空迷,点滴圆纹水绕堤.柳带喜如和醉舞,花房愁似宿妆啼.烟笼麦陇连天阔,云映渔舟掠岸低.廉使解分天子念,一篇骚雅慰蒸黎."
    ]
  },
  {
    "title": "未知",
    "author": "未知",
    "paragraphs": [
      "龙门一上嫌轻进,关塞西游自爱山.缑岭春归林影密,津桥人静水声闲.如今正得幽寻兴,佗日青云不易还."
    ]
  },
  {
    "title": "未知",
    "author": "未知",
    "paragraphs": [
      "精金百炼始知难,何似仙枝两度攀.名逐凤书归故里,身从鸟道入巴山.诏宣远俗皇恩厚,惠洽齐民利刃闲.珍重加餐顺风土,归来高步七人班."
    ]
  },
  {
    "title": "未知",
    "author": "未知",
    "paragraphs": [
      "故国干戈后,怜君得意归.绮霞横郡阁,犀烛照渔矶.天迥青山远,江平白鸟飞.此行同衣锦,况是老莱衣."
    ]
  },
  {
    "title": "未知",
    "author": "未知",
    "paragraphs": [
      "共叹昆冈火,谁知玉自分.寂寥人境外,萧索数峰云.真箓终年秘,空歌偶得闻.应怜霸陵上,衰病故将军."
    ]
  },
  {
    "title": "未知",
    "author": "未知",
    "paragraphs": [
      "所向皆为道,遐征岂足辞.中华垂尽处,别路正秋时.高阁兰台笔,闲吟板屋诗.良工无弃物,珍重岁寒姿."
    ]
  },
  {
    "title": "未知",
    "author": "未知",
    "paragraphs": [
      "旷望丛台路,飘飖楚塞人.琴堂无故旧,何计免霑巾."
    ]
  },
  {
    "title": "未知",
    "author": "未知",
    "paragraphs": [
      "北阜与西山,前期梦寐间.羡师乘兴去,应拟此生闲.乔木人谁在,鲈鱼我未还.归心寄秋水,东去日潺潺."
    ]
  },
  {
    "title": "未知",
    "author": "未知",
    "paragraphs": [
      "征袍结束从宸游,边上尘清见戍楼.柏殿赋诗知是幸,茂陵多病自堪愁.清漳幽咽长流恨,铜雀荒凉几换秋.深羡高眠全道气,姓名应已在丹丘."
    ]
  },
  {
    "title": "未知",
    "author": "未知",
    "paragraphs": [
      "戎服非吾事,华缨寄此身.谬为金马客,本是钓乡人.引领梁园雪,扬鞭辇路尘.知师亦多病,拥褐侍阳春."
    ]
  },
  {
    "title": "未知",
    "author": "未知",
    "paragraphs": [
      "处处良工事笔锋,宣毫自昔最称雄.因思南国巾箱学,愿入兰台掌握中.委质幸归雕玉匣,操词曾侍兔园公.一篇丽藻真闲暇,共仰才多道不穷."
    ]
  },
  {
    "title": "未知",
    "author": "未知",
    "paragraphs": [
      "百岁犹强健,知君即地仙.孤飞下华表,太息问桑田.故吏今谁在,高名昔共传.伊余亦遗老,相送一潸然."
    ]
  },
  {
    "title": "未知",
    "author": "未知",
    "paragraphs": [
      "叹息曾游处,江边故郡城.青襟空皓首,往事似前生.绿绶君重绾,华簪我尚荣.年衰俱近道,莫话别离情."
    ]
  },
  {
    "title": "未知",
    "author": "未知",
    "paragraphs": [
      "闻子东征效远官,行行春色黯离魂.中途辍棹寻吴苑,西向登楼望海门.𫛳舍曾嗟经岁谪,灵光空念岿然存.陵迁谷变今如此,为我停骖尽酒罇."
    ]
  },
  {
    "title": "未知",
    "author": "未知",
    "paragraphs": [
      "之子敷王泽,迢迢蜀栈东.颁条有余刃,对酒与谁同.身占贤良籍,家传道德风.远民思静理,即此是阴功."
    ]
  },
  {
    "title": "未知",
    "author": "未知",
    "paragraphs": [
      "黄绶系未稳,桂枝香尚新.琴堂宁久次,谏署正求人.皎皎凉秋月,飘飘清路尘.元常有遗翰,求作箧中珍."
    ]
  },
  {
    "title": "未知",
    "author": "未知",
    "paragraphs": [
      "故乡禾黍世亲稀,中表相寻只有师.惆怅离怀向何许,鄱阳湖上叶飞时."
    ]
  },
  {
    "title": "未知",
    "author": "未知",
    "paragraphs": [
      "景陵山水旧知名,珍重诗人建隼行.未免簿书劳利刃,省贪烟月纵高情.扬雄阁下诸生送,陆羽门前百吏迎.圣代群贤皆得路,三年倾首望鹏程."
    ]
  },
  {
    "title": "未知",
    "author": "未知",
    "paragraphs": [
      "身服竺干教,心为邹鲁儒.观风游稷下,访古入中都.短景程途远,寒原店舍孤.东州多俊造,能赏碧云无."
    ]
  },
  {
    "title": "未知",
    "author": "未知",
    "paragraphs": [
      "云水李道士,曾为中贵人.绮纨终不恋,松鹤自相亲.云气苍梧晚,芳华紫盖春.匏瓜老犹系,惆怅望行尘."
    ]
  },
  {
    "title": "未知",
    "author": "未知",
    "paragraphs": [
      "多才适世用,学者不遑处.新词八咏楼,更泛涔阳浦.行当应列宿,且复施甘雨.高斋闲坐时,清谈孰为伍."
    ]
  },
  {
    "title": "未知",
    "author": "未知",
    "paragraphs": [
      "一杯寒食酒,珍重送君行.花影黎阳渡,春风浚水声.泛舟无废事,骋骥有修程.应用方无暇,何须怆别情."
    ]
  },
  {
    "title": "未知",
    "author": "未知",
    "paragraphs": [
      "仪甫秉忠信,神明自来舍.绛灌虽不容,蛮貊皆从化.荣名任纷纠,道性常闲暇.传语当途人,无为劳叹咤."
    ]
  },
  {
    "title": "未知",
    "author": "未知",
    "paragraphs": [
      "乘兴西游谁与同,一囊诗藁一枝筇.厌栖庐岳莲花社,却访南山紫阁峰.怀古有时应怅望,寻幽何处不从容.关中风物常牵梦,老卧闲曹转放慵."
    ]
  },
  {
    "title": "未知",
    "author": "未知",
    "paragraphs": [
      "旧国荒凉成黍稷,故交危脆似琉璃.高人独喜汤师在,手把新文数道碑."
    ]
  },
  {
    "title": "未知",
    "author": "未知",
    "paragraphs": [
      "满卷文章为世重,出尘心迹少人同.腾腾自得修真理,不管浮生觉梦中."
    ]
  },
  {
    "title": "未知",
    "author": "未知",
    "paragraphs": [
      "文似春华铺晓陌,思如泉涌注长江.诗情道性知无梦,频见残灯照曙窗."
    ]
  },
  {
    "title": "未知",
    "author": "未知",
    "paragraphs": [
      "已洁心源超世表,却缘诗句有时名.初闻行业如耆宿,及见容颜是后生."
    ]
  },
  {
    "title": "未知",
    "author": "未知",
    "paragraphs": [
      "只有闲情搜景物,不将客鬓惜流光.京华才子多文会,众许清词每擅场."
    ]
  },
  {
    "title": "未知",
    "author": "未知",
    "paragraphs": [
      "惠远禅师名素重,维摩居士室皆空.群公竞有诗相赠,组绣珠玑满袖中."
    ]
  },
  {
    "title": "未知",
    "author": "未知",
    "paragraphs": [
      "南朝人物古犹今,只恐前身是道林.处处经行常自适,不妨谭笑不妨吟."
    ]
  },
  {
    "title": "未知",
    "author": "未知",
    "paragraphs": [
      "往往冥搜宵不寐,时时任性昼仍眠.高情丽句谁偏重,圣代词臣李谪仙."
    ]
  },
  {
    "title": "未知",
    "author": "未知",
    "paragraphs": [
      "霜髯病叟掩闲扃,禅客相寻有故情.每忆江南初识面,至今犹得爱才名."
    ]
  },
  {
    "title": "未知",
    "author": "未知",
    "paragraphs": [
      "京洛多权豪,游服相追随.青牛中甸车,白马连环羁.珩珮竞照耀,绅组旧参差.驺鸣行人驻,倏若流风驰.名园不问主,下辇辄失嬉.秦官锡雕盘,光禄假羽巵.侏儒善为优,邯郸有名姬.坐客应余论,顾眄成恩私.卤簿留国门,谁何不敢讥.归来卧华堂,琐窗承文楣.武夫莹庭阶,璧珰攒荣题.列烛正晶荧,喷香常逶迤.明朝入君门,密侍白玉墀.开言迎合旨,群公默无为.乍请考工地,亦拜床下儿.吹嘘枯稊生,指顾千钧移.回瞻狥名士,獧介尔何施.朱云折槛去,梅福弃官归.寂寞扬子云,口吃不能辞.著书述圣道,徒许俗人嗤.汉室已久坏,往事垂于兹.眇然千载下,慷慨有余悲."
    ]
  },
  {
    "title": "未知",
    "author": "未知",
    "paragraphs": [
      "常怜客子倦征岐,谁似曾郎得意归.厅琐石渠封简册,手持仙桂拜庭闱.舟横剑浦凌清濑,马过猿岩点翠微.却笑辽东千岁鹤,下来空叹昔人非."
    ]
  },
  {
    "title": "未知",
    "author": "未知",
    "paragraphs": [
      "忆在同安郡,谁知是胜游.仙山常独往,骚客自忘忧.暂别经多难,劳生已白头.羡君驱蒨旆,兼得漱清流.民俗常如古,风光最称秋.短歌聊抒意,为我谢沙鸥."
    ]
  },
  {
    "title": "未知",
    "author": "未知",
    "paragraphs": [
      "圣朝无事九卿闲,蔼蔼东门彩服还.旧日高名齐汲郑,今朝至行似曾颜.更怜霜髩垂玄发,犹恨深居远旧山.老鹤乘轩真自愧,徘徊空在稻粱间."
    ]
  },
  {
    "title": "未知",
    "author": "未知",
    "paragraphs": [
      "起部纡两绶,恢恢刃有余.既为侍中郎,又复专城居.无久恋铃阁,早应还直庐.浚川春水满,珍重寄双鱼."
    ]
  },
  {
    "title": "未知",
    "author": "未知",
    "paragraphs": [
      "皖伯台前绿树春,吴塘初下碧溪分.旧游风景长牵梦,遥羡高斋望白云."
    ]
  },
  {
    "title": "未知",
    "author": "未知",
    "paragraphs": [
      "幕府清资新雨露,高阳旧第久尘埃.百年遗老知谁在,应喜辽东鹤下来."
    ]
  },
  {
    "title": "未知",
    "author": "未知",
    "paragraphs": [
      "一别高人世事多,归山歧路转蹉跎.定知上药延衰齿,每忆玄谈养太和.任道人生如梦寐,也从时态起风波.锦囊真箓遥相许,只待飙轮更一过."
    ]
  },
  {
    "title": "未知",
    "author": "未知",
    "paragraphs": [
      "筵上诗题共笔床,罇前酒兴话高阳.心清自觉官曹简,院静先知节候凉.南国少年推贵重,东堂前辈让贤良.好看双凤追飞处,胡粉新涂紫界墙."
    ]
  },
  {
    "title": "未知",
    "author": "未知",
    "paragraphs": [
      "忆在庐山始识君,当时惟拟共眠云.那知身计关前定,却向人间逐世纷.紫阁峰前欣独往,银台门里叹离群.青囊旧有登真诀,莫遣闲人取次闻."
    ]
  },
  {
    "title": "未知",
    "author": "未知",
    "paragraphs": [
      "岩廊旧德汉储师,富贵优游自古稀.四序不能违代谢,九原谁可与同归.精神恍惚骑龙尾,功业纷纶在虎闱.惆怅鸣珂洛阳道,素车丹旐奉灵衣."
    ]
  },
  {
    "title": "未知",
    "author": "未知",
    "paragraphs": [
      "风流安石在东山,曾许从容妓乐间.倾盖算来能几日,逝川东去不知还.北邙原上寒云结,郑国门前晓月弯.祖奠欲收宾御散,满衣零泪掩衰颜."
    ]
  },
  {
    "title": "未知",
    "author": "未知",
    "paragraphs": [
      "故里夫差国,高名惠远师.君恩从野逸,归棹逐凌澌.旧访虽无念,牵怀亦有诗.因行过秦望,为致李斯碑."
    ]
  },
  {
    "title": "未知",
    "author": "未知",
    "paragraphs": [
      "尘机息尽一真僧,唯有林泉舍未能.莲社故人今暂别,稽山旧隠与谁登.时清岂觉前游改,道胜宁辞白发增.遥羡高斋吟望处,孤云野鹤是亲朋."
    ]
  },
  {
    "title": "未知",
    "author": "未知",
    "paragraphs": [
      "朱山松桂翠连云,中有清虚小隠居.密养丹砂存正气,静披琼蕴诵真文.埙箎金石心常在,圭组烟霞路自分.凭仗乡人传尺素,山前惊起白羊群."
    ]
  },
  {
    "title": "未知",
    "author": "未知",
    "paragraphs": [
      "春晚缑山路,华光满翠微.怜君持郄桂,归去著莱衣.故国几人在,浮生万事非.唯当拭病眼,看子九霄飞."
    ]
  },
  {
    "title": "未知",
    "author": "未知",
    "paragraphs": [
      "乡国悲前事,风光属后生.名从天上得,身入故都行.草色初裁绶,鹏飞不算程.自怜枯朽思,相送剩含情."
    ]
  },
  {
    "title": "未知",
    "author": "未知",
    "paragraphs": [
      "世胄今为旅,多才懒自营.坦怀君子道,惜别故人情.归棹春潮满,郊居海月明.雄文不轻售,须待最高名."
    ]
  },
  {
    "title": "未知",
    "author": "未知",
    "paragraphs": [
      "庭闱劳梦想,孤棹度江关.骏马犹论价,荆蓝且抱还.晚花萦彩服,疏雨映家山.频见春官说,明年待铸颜."
    ]
  },
  {
    "title": "未知",
    "author": "未知",
    "paragraphs": [
      "淦水神仙宅,仙山夹县楼.吾孙好诗句,归咏故乡秋.紫竹遮书幌,红蕉拂钓舟.东堂有平路,莫谒外诸侯."
    ]
  },
  {
    "title": "未知",
    "author": "未知",
    "paragraphs": [
      "珍重江南沈炼师,未曾相识久相思.已全真气能从俗,不坠家风善赋诗.玉笥共游知早晚,金貂回顾觉喧卑.多惭书札遥相问,更望刀圭换白髭."
    ]
  },
  {
    "title": "未知",
    "author": "未知",
    "paragraphs": [
      "秘监疏朝谒,门前长绿苔.未愁玄鬓改,且喜素秋来.独坐翻棋势,闲行绕药栽.凉风入书幌,时动水沉灰."
    ]
  },
  {
    "title": "未知",
    "author": "未知",
    "paragraphs": [
      "闲静无凡客,开罇共醉醒.琴弹碧玉调,书展太玄经.酒熟看黄菊,诗成写素屏.晚来萧洒甚,山鸟下中庭."
    ]
  },
  {
    "title": "未知",
    "author": "未知",
    "paragraphs": [
      "李白高吟处,师归掩竹关.道心明月静,诗思碧云闲.绿树寒凌雪,飞泉响遍山.自惭丘壑志,皓首不知还."
    ]
  },
  {
    "title": "未知",
    "author": "未知",
    "paragraphs": [
      "昔闻武夷士,皆是帝曾孙.李君即其人,命舛道常存.爱子已折桂,华组耀闺门.吾身可拂衣,彩服归丘园.捧觞庆北堂,其乐不可言.清溪环幽居,远岫横前轩.弹琴咏招隠,芳意飘若兰.老夫无此分,何必矜弹冠."
    ]
  },
  {
    "title": "未知",
    "author": "未知",
    "paragraphs": [
      "名位虽卑道自光,讼庭无事俗平康.帘间尚觉琴床暖,院静偏闻酒瓮香.养性已知无病染,持廉唯恐有名彰.主人莫讶暌违远,千仞由来有凤翔."
    ]
  },
  {
    "title": "未知",
    "author": "未知",
    "paragraphs": [
      "百里临民自可怜,青云何必藉阶缘.家贫聊欲资三径,政简无非草太玄.处众忘怀均物我,程才不器任方员.江湖相望真堪喜,聚散悲欢尽偶然."
    ]
  },
  {
    "title": "未知",
    "author": "未知",
    "paragraphs": [
      "圣主欲东封,怜君四护戎.乡心经霸岸,诗思省豳风.旧业今成旅,朱颜已变翁.忘怀一杯酒,闲夜与谁同."
    ]
  },
  {
    "title": "未知",
    "author": "未知",
    "paragraphs": [
      "南国求良牧,中朝辍谏官.君恩偏念远,臣节岂辞难.骑影过梅岭,溪声上赣滩.曲江宜访古,韶石好凭栏.诗景缘情远,民心逐政宽.衰翁寻旧分,为致葛洪丹."
    ]
  },
  {
    "title": "未知",
    "author": "未知",
    "paragraphs": [
      "杖策辞清浴,驱车向梓潼.栖鸾才乍展,叱驭气方雄.暂割趋庭恋,将伸纠郡功.诗清冲密雪,别酒愬寒风.山水秦关外,烟花锦里东.府公名素重,语掾道仍同.坐啸新知洽,随行旧分通.当令从此去,不复数文翁."
    ]
  },
  {
    "title": "未知",
    "author": "未知",
    "paragraphs": [
      "雪英飘洒绕虚廊,晓景沉沉朔吹狂.银阙晶荧标帝里,桂华纷糅认仙乡.少年风味新吟动,老叟襟怀万事忘.自倒空罇酬绝唱,书帏聊得泛寒光."
    ]
  },
  {
    "title": "未知",
    "author": "未知",
    "paragraphs": [
      "谢客乘轺去,清和景物初.淮流宜映月,濠上好观鱼.吏事应微挠,吟情自有余.偏州莫留滞,东观待繙书."
    ]
  },
  {
    "title": "未知",
    "author": "未知",
    "paragraphs": [
      "衰朽经烦暑,慵将病共侵.北窗时企足,东望一披襟.秘监清罇满,平台绿树深.年来书信少,何以慰离心."
    ]
  },
  {
    "title": "未知",
    "author": "未知",
    "paragraphs": [
      "子实东南美,来参第一流.从容持片玉,谈笑运前筹.赣石连云秀,廉泉带月秋.可怜行乐地,况从板舆游."
    ]
  },
  {
    "title": "未知",
    "author": "未知",
    "paragraphs": [
      "望苑回先马,山城驻使车.涂中值归雁,频寄北来书."
    ]
  },
  {
    "title": "未知",
    "author": "未知",
    "paragraphs": [
      "吴歌楚舞玉诗新,华灯兰焰动鱼鳞.台前共道明如昼,醉里唯愁夜向晨."
    ]
  },
  {
    "title": "未知",
    "author": "未知",
    "paragraphs": [
      "绮席金炉香正燃,铜壶银箭漏初传.天回星月迷灯烛,风过楼台度管弦."
    ]
  },
  {
    "title": "未知",
    "author": "未知",
    "paragraphs": [
      "双阙重闉夜不关,金车宝马晓应还.亭亭明月临瑶席,灼灼华灯照玉颜."
    ]
  },
  {
    "title": "未知",
    "author": "未知",
    "paragraphs": [
      "火树灯山高入云,红筵翠幄自成春.游女有时还解佩,青楼何处不留人."
    ]
  },
  {
    "title": "未知",
    "author": "未知",
    "paragraphs": [
      "帝京风景不曾秋,万户千门夜更游.玓瓅银鞍连绣毂,晶荧珠网挂琼钩."
    ]
  },
  {
    "title": "未知",
    "author": "未知",
    "paragraphs": [
      "夜未央,明月光.荧煌九华烛,交影照歌梁."
    ]
  },
  {
    "title": "未知",
    "author": "未知",
    "paragraphs": [
      "敞丽谯,披绮寮.歌声和夜漏,火树似花朝."
    ]
  },
  {
    "title": "未知",
    "author": "未知",
    "paragraphs": [
      "星汉斜,乐无涯.明月千门雪,银灯万树花."
    ]
  },
  {
    "title": "未知",
    "author": "未知",
    "paragraphs": [
      "抚云璈,吹玉箫.艳舞回罗袂,香风闪步摇."
    ]
  },
  {
    "title": "未知",
    "author": "未知",
    "paragraphs": [
      "日照花,七香车.歌舞平阳第,经过赵李家."
    ]
  },
  {
    "title": "未知",
    "author": "未知",
    "paragraphs": [
      "角黍菖蒲酒,年年旧俗谙.采衣君自乐,白发我何堪.静味瑶华句,闲思玉柄谭.报之长命缕,祝庆在图南."
    ]
  },
  {
    "title": "未知",
    "author": "未知",
    "paragraphs": [
      "尝忆漱甘醴,洪涯药臼旁.今来眇如梦,此景未曾忘.圭组老无味,林泉路更长.羡师从此去,当暑扣云房."
    ]
  },
  {
    "title": "未知",
    "author": "未知",
    "paragraphs": [
      "右蜀分忧辍近臣,翩翩旄节下青冥.单车唯载支机石,夙驾长先使者星.已有清风驰栈道,犹酣别酒过长亭.佗年报政征黄入,留取文翁旧典刑."
    ]
  },
  {
    "title": "未知",
    "author": "未知",
    "paragraphs": [
      "性僻时难偶,神清寿有余.曾施卓鲁政,旧讲老庄书.贱更襟怀旷,贫犹世利疏.圣君将就见,慎无买山居."
    ]
  },
  {
    "title": "未知",
    "author": "未知",
    "paragraphs": [
      "每忆曾游处,东林惠远房.老来情更重,师去兴何长.涧曲泉声咽,松深露气香.题诗寄楚老,惆怅不成章."
    ]
  },
  {
    "title": "未知",
    "author": "未知",
    "paragraphs": [
      "莫笑皤然一病翁,百年交分两家同.今朝倒屣迎王粲,旧日清谈赏阿戎.玉垒无辞轺传送,金闺初喜姓名通.青城山下逢仙客,为说心丹未辍功."
    ]
  },
  {
    "title": "未知",
    "author": "未知",
    "paragraphs": [
      "怜君尽室泛安流,职重官新未白头.楚老欢迎归旧里,春风留恋过扬州.逢时肯更嗟庭树,属咏还应上郡楼.宗党故人乡外少,勤勤书札缓离愁."
    ]
  },
  {
    "title": "未知",
    "author": "未知",
    "paragraphs": [
      "之官别是荣,诏许侍亲行.温凊自为乐,烟波不算程.山留丹灶室,俗有故乡情.无使千年后,空传曲令名."
    ]
  },
  {
    "title": "未知",
    "author": "未知",
    "paragraphs": [
      "上天本爱民,治乱当有时.伤嗟江表人,三灾迭扰之.如何遭盛明,不能免流离.王泽限遐远,孰云天听卑.贤哉廖夫子,尽忠不顾私.朝闻青蒲奏,暮见轺车驰.愚闻奉使者,受命不受辞.但使民瘼瘳,无忧国赋亏.贞观笑割股,文侯谕治皮.学古平生事,行行当在兹.赠言聊执手,愿子副心期."
    ]
  },
  {
    "title": "未知",
    "author": "未知",
    "paragraphs": [
      "太守驱征旆,翩翩西过关.冰容先腊至,膏雨逐春还.绿树游沙苑,高楼看华山.从来京辅地,出入尽崇班."
    ]
  },
  {
    "title": "未知",
    "author": "未知",
    "paragraphs": [
      "朔风飞雪徧遥天,为瑞偏宜在腊前.有客棹舟将命友,何人高卧共称贤.瑶花散乱纷临席,玉树晶荧烂满川.闲想冰容比君子,始知姑射有神仙."
    ]
  },
  {
    "title": "未知",
    "author": "未知",
    "paragraphs": [
      "尝忆洪崖涧,穿云路万寻.曾经照玄鬓,未得卸朝簪.老去驰庄蝶,年来有越吟.羡师从此去,旧隠翠微深."
    ]
  },
  {
    "title": "未知",
    "author": "未知",
    "paragraphs": [
      "古县横江北,弦歌似武城.善辞金马召,欣著彩衣行.旧感河山色,离愁浚水声.外门庐井在,相送几重情."
    ]
  },
  {
    "title": "未知",
    "author": "未知",
    "paragraphs": [
      "闻道驱征旆,行行至汉阳.初程微雨霁,满路落花香.远宦心常适,青云去未妨.惟余亲戚分,惆怅上河梁."
    ]
  },
  {
    "title": "未知",
    "author": "未知",
    "paragraphs": [
      "举世重文雅,夫君更质真.曾嗟混鸡鹤,终日异缁磷.词赋离骚客,封章谏诤臣.襟怀道家侣,标格古时人.逸老诚云福,遗形未免贫.求文空得草,埋玉遂为尘.静想忘年契,冥思接武晨.连宵洽杯酒,分日掌丝纶.蠹简书陈事,遗孤托世亲.前贤同此叹,非我独霑巾."
    ]
  },
  {
    "title": "未知",
    "author": "未知",
    "paragraphs": [
      "倏忽千龄尽,冥茫万事空.青松洛阳陌,荒草建康宫.道德遗文在,兴衰自古同.受恩无补报,反袂泣途穷."
    ]
  },
  {
    "title": "未知",
    "author": "未知",
    "paragraphs": [
      "土德承余烈,江南广旧恩.一朝人事变,千古信书存.哀挽周原道,铭旌郑国门.此生虽未死,寂寞已销魂."
    ]
  },
  {
    "title": "未知",
    "author": "未知",
    "paragraphs": [
      "一宿东林正气和,便随仙仗放春华.散飘白絮惟分影,轻缀青旗始见花.落砌更依宫舞转,入楼偏向御衣斜.严徐共待金门诏,愿布尧言贺万家."
    ]
  },
  {
    "title": "未知",
    "author": "未知",
    "paragraphs": [
      "贤良肄业文方盛,孝友传家族更豪.旌表特恩门第贵,御书新赐姓名高.谋孙有后荣非数,待士无疏众岂劳.我想华林终未到,只因气概属仙曹."
    ]
  },
  {
    "title": "未知",
    "author": "未知",
    "paragraphs": [
      "林峦影里有清贤,与我相知二十年.书札爱工精玉筯,利名抛舍住金田.吟容贾岛称诗匠,辞许刘灵作酒仙.别后近闻栖华岳,乱云应得恣情眠."
    ]
  },
  {
    "title": "未知",
    "author": "未知",
    "paragraphs": [
      "大空无尽劫成尘,玄步孤高物外人.日本国来寻彼岸,洞山林下过迷津.流流法乳谁无分,了了教知我最亲.一百六十三岁后,方于此塔葬全身."
    ]
  },
  {
    "title": "未知",
    "author": "未知",
    "paragraphs": [
      "世人休说行路难,鸟道羊肠咫尺间.珍重苎溪溪畔水,汝归沧海我归山."
    ]
  },
  {
    "title": "未知",
    "author": "未知",
    "paragraphs": [
      "聚如浮沫散如云,聚不相将散不分.入郭当时君是我,归山今日我非君."
    ]
  },
  {
    "title": "未知",
    "author": "未知",
    "paragraphs": [
      "久知玄牝是根原,谁道长生别有门.一自描龙兴叹后,至今师事五千言."
    ]
  },
  {
    "title": "未知",
    "author": "未知",
    "paragraphs": [
      "客里暌离已不堪,何当出守正移骖.孔融在汉人应惮,善感鸣唐罪自甘.义重不嫌身死万,忧深宁忍口缄三.陈州亦是天朝地,好为疮痍雨露覃."
    ]
  },
  {
    "title": "未知",
    "author": "未知",
    "paragraphs": [
      "伊余行止住飘蓬,与世乖违不可容.青眼交知长忆念,白云踪迹又相逢.风骚共会名何盛,篆隶同勤法转功.□□羡师超彼岸,琉璃钵里看降龙."
    ]
  },
  {
    "title": "未知",
    "author": "未知",
    "paragraphs": [
      "近贵全为聩,攀龙即是聋.虽然三个耳,其奈不成聪."
    ]
  },
  {
    "title": "未知",
    "author": "未知",
    "paragraphs": [
      "晋州之西,山曰藐姑,有泉源源流不潴.疏为八道沟与渠,坐令瘠土成膏腴.多黍多稌多麻蔬,沄沄万亩碁局如.田家终岁惟勤劬,虽有干旱无忧虞.割牲酾酒父老趋,坎坎击鼓吹笙竽.报答龙神醉饱余,宛若泽国江乡居.晋州之东民岂迂,耕种自亦为农夫.年年汲井井欲枯,赤日炙背田不濡.父子筋力疲辘轳,肩頳汗浃良区区.老我见此空嗟吁.谁把劳逸分两途,凶年且为宽赋租."
    ]
  },
  {
    "title": "未知",
    "author": "未知",
    "paragraphs": [
      "玉殿承恩四十年,水云心已悟南禅.李斯篆字功何妙,贾岛诗章学太玄.筇在几嗟无虎鬭,钵腥长笑有龙眠.闻今未老休慵堕,剩把书踪石上镌."
    ]
  },
  {
    "title": "未知",
    "author": "未知",
    "paragraphs": [
      "参差峰岫昼云昏,入望交萝浊浪奔.震泽涌山来北岸,华阳连洞到东门.日生树挂红霞脚,风起波摇白石根.闻有上方僧住处,橘花林下采兰荪."
    ]
  },
  {
    "title": "未知",
    "author": "未知",
    "paragraphs": [
      "积翠湖心迤逦长,洞台萧寺两交光.鸟行黑点波涛白,枫叶红连橘柚黄.人我绝时隈树石,是非来处接帆樯.如何遂得追游性,摆却营营不急忙."
    ]
  },
  {
    "title": "未知",
    "author": "未知",
    "paragraphs": [
      "独坐闲吟野思清,秋庭萧索暮烟轻.孤灯欲灺月未上,万籁寂然蛩一声."
    ]
  },
  {
    "title": "未知",
    "author": "未知",
    "paragraphs": [
      "四野豁家庭,柴门夜不扃.水边成半偈,月下了残经.虽逐诸尘转,终归一念醒.未知斯旨者,万役尽劳形."
    ]
  },
  {
    "title": "未知",
    "author": "未知",
    "paragraphs": [
      "白鸟行从山嘴没,青鸥群向水湄分.松斋独坐谁为侣,数片斜飞槛外云."
    ]
  },
  {
    "title": "未知",
    "author": "未知",
    "paragraphs": [
      "午未未未申,申卯卯辰辰.巳巳巳午午,朔望一般轮."
    ]
  },
  {
    "title": "未知",
    "author": "未知",
    "paragraphs": [
      "蝶醉蜂狂香正浓,晚来阶下坠衰红.开时费尽阳和力,落处难禁一阵风."
    ]
  },
  {
    "title": "未知",
    "author": "未知",
    "paragraphs": [
      "浮图萧瑟入虚空,一聚全身罔像中.传马祖心开佛印,识龙潜主示神通.毫光委坠江楼月,道气馨香海岸风.此地化缘才始尽,更于何处动魔宫."
    ]
  },
  {
    "title": "未知",
    "author": "未知",
    "paragraphs": [
      "中人事违,天眼中修定.我本无根株,只将笋为命."
    ]
  },
  {
    "title": "未知",
    "author": "未知",
    "paragraphs": [
      "秋江烟岛晴,鸥鹭行行立.不念观世音,争知普门入."
    ]
  },
  {
    "title": "未知",
    "author": "未知",
    "paragraphs": [
      "祗应天上路,不为下方开.道既学不得,仙从何处来."
    ]
  },
  {
    "title": "未知",
    "author": "未知",
    "paragraphs": [
      "尝恨真风千载隠,洞天还得恣游遨.松楸古迹一坛静,鸾鹤不来青汉高.茅氏井寒丹亦化,玄宗碑断梦曾劳.分明有个长生路,不向红尘白二毛."
    ]
  },
  {
    "title": "未知",
    "author": "未知",
    "paragraphs": [
      "近枕吴溪与越峰,前朝恩锡灵泉额.竹林晴见雁塔高,石室增栖几禅伯.荒碑字没秋苔深,古池香泛荷花白.客有经年别故林,落日啼猿情脉脉."
    ]
  },
  {
    "title": "未知",
    "author": "未知",
    "paragraphs": [
      "几宵烟日锁楼台,欲寄侯门荐祢才.满面尘埃人不识,谩随流水出山来."
    ]
  },
  {
    "title": "未知",
    "author": "未知",
    "paragraphs": [
      "石鼓高悬蕴大音,白云峰顶始铺金.能来斯地鼓斯鼓,尽达曹溪圣祖心."
    ]
  },
  {
    "title": "未知",
    "author": "未知",
    "paragraphs": [
      "仙翁上升去,丹井寄晴壑.山色接天台,湖光照寥廓.玉洞绝无人,老桧犹栖鹤.我欲掣青蛇,他时冲碧落."
    ]
  },
  {
    "title": "未知",
    "author": "未知",
    "paragraphs": [
      "星使南驰入楚重,此山偏得驻行踪.落花满地月华冷,寂寞旧山三四峰."
    ]
  },
  {
    "title": "未知",
    "author": "未知",
    "paragraphs": [
      "哦吟但写胸中妙,饮酒能忘身后名.但愿长闲有诗酒,一溪风月共清明."
    ]
  },
  {
    "title": "未知",
    "author": "未知",
    "paragraphs": [
      "尽说灵踪妨画图,幽奇高尚义群居.山林总是神仙隠,礼乐爰修周孔书.解驾十年惟壮士,担簦千里结名庐.功成霄汉非常事,对此那堪不我欺."
    ]
  },
  {
    "title": "未知",
    "author": "未知",
    "paragraphs": [
      "青衫木笏尚初官,未老金鱼是等闲.世上几多名将相,门前谁有此溪山.市楼晚日红高下,客艇春波绿往还.人过小桥频指点,全家都在画图间."
    ]
  },
  {
    "title": "未知",
    "author": "未知",
    "paragraphs": [
      "般若大神珠,分形万亿躯.尘尘彰妙体,刹刹尽毗卢."
    ]
  },
  {
    "title": "未知",
    "author": "未知",
    "paragraphs": [
      "一念周沙界,日用万般通.湛然常寂灭,常展自家风."
    ]
  },
  {
    "title": "未知",
    "author": "未知",
    "paragraphs": [
      "峭格数年同野兴,一官才罢共船归.稻粱少饲教长瘦,羽翼无伤任远飞.侧耳听吟侵静烛,衔花作舞带斜晖.朝天万里不将去,留伴高人向钓矶."
    ]
  },
  {
    "title": "未知",
    "author": "未知",
    "paragraphs": [
      "曾经别墅住行踪,春浪和烟撼钓筒.共步幽亭连石藓,寄眠静榻带松风.秋来频梦岳云白,别后应添鹤顶红.又泛汴舟随汴水,不堪南望思忡忡."
    ]
  },
  {
    "title": "未知",
    "author": "未知",
    "paragraphs": [
      "南岳僧来共叹吁,风亭月榭已荒芜.先生去世未十日,留伴高吟鹤亦徂."
    ]
  },
  {
    "title": "未知",
    "author": "未知",
    "paragraphs": [
      "天丧我良知,无言双泪垂.惟求相见梦,永绝寄来诗.应有异人吊,从兹雅道衰.春风古原上,新冢草离离."
    ]
  },
  {
    "title": "未知",
    "author": "未知",
    "paragraphs": [
      "两捧歌诗寄,公余即展开.无时惟北望,何日逐南来.梦里得芳草,笛中闻落梅.终朝一携手,江上有楼台."
    ]
  },
  {
    "title": "未知",
    "author": "未知",
    "paragraphs": [
      "纪南南望水城宽,水色天光混一般.大抵江乡足诗景,咏吟如把画图看."
    ]
  },
  {
    "title": "未知",
    "author": "未知",
    "paragraphs": [
      "不要三乘要祖宗,三乘不要与君同.君今欲会通宗旨,后夜猿啼在乱峰."
    ]
  },
  {
    "title": "未知",
    "author": "未知",
    "paragraphs": [
      "清和春尚在,欢醉日何长.谷鸟随柯转,庭花夺酒香.初晴岩翠滴,向晚树阴凉.别有堪吟处,相留宿草堂."
    ]
  },
  {
    "title": "未知",
    "author": "未知",
    "paragraphs": [
      "嘉州山水地,二蜀最为美.翠岭叠峨眉,长澜涌锦水."
    ]
  },
  {
    "title": "未知",
    "author": "未知",
    "paragraphs": [
      "钓舟浮浅濑,冈舍晚重林.云放千峰出,花藏一径深."
    ]
  },
  {
    "title": "未知",
    "author": "未知",
    "paragraphs": [
      "俗遇腊辰持药献,吏逢衙日隔花参.耆宿因来问封部,竹篱西畔是云南."
    ]
  },
  {
    "title": "未知",
    "author": "未知",
    "paragraphs": [
      "星移岁律应青阳,得奉群英集玉堂.龙凤双飞观御札,云霞五色咏天章.禁林渐觉清风暖,仙界元知白日长.诏出紫泥封去润,朝回莲烛赐来香.二篇称奖恩尤重,万国传闻道更光.何幸微才逢盛事,愿因史册纪余芳."
    ]
  },
  {
    "title": "未知",
    "author": "未知",
    "paragraphs": [
      "傍桥吟望汉阳城,山徧楼台彻上层.犬吠竹篱沽酒客,鹤随苔岸洗衣僧.疏钟未彻闻寒漏,斜月初沈见远灯.夜静邻船问行计,晓帆相与向巴陵."
    ]
  },
  {
    "title": "未知",
    "author": "未知",
    "paragraphs": [
      "清明时节出郊原,寂寂山城柳映门.水隔淡烟修竹寺,路经疏雨落花村.天寒酒薄难成醉,地迥楼高易断魂.回首故山千里外,别离心绪向谁言."
    ]
  },
  {
    "title": "未知",
    "author": "未知",
    "paragraphs": [
      "古观重重遶翠微,杉松深处掩双扉.云生万壑投龙去,海隔三山放鹤归.花洞宴游春日永,石坛朝礼曙星稀.每听高论长生理,拟向尘中便拂衣."
    ]
  },
  {
    "title": "未知",
    "author": "未知",
    "paragraphs": [
      "独携瓶锡欲春残,深入终南路屈盘.万象幽玄吟里见,一心圆寂定中观.翠微寺在杉松老,紫阁峰高水石寒.莫凭危栏临北望,满城烟草是长安."
    ]
  },
  {
    "title": "未知",
    "author": "未知",
    "paragraphs": [
      "清河诗客本贤良,惠我新吟六十章.格调宛同罗给事,功夫深似贾司仓.登山始觉天高广,到海方知浪渺茫.好去蟾宫是归路,明年应折桂枝香."
    ]
  },
  {
    "title": "未知",
    "author": "未知",
    "paragraphs": [
      "衡阳归雁别重湖,衔到同人一纸书.忽见姓名双泪落,不知消息十年余.彩衣我已登黄阁,白社君犹葺旧居.南望荆门千里外,暮云重叠满晴虚."
    ]
  },
  {
    "title": "未知",
    "author": "未知",
    "paragraphs": [
      "挥毫文战偶搴旗,待诏金华亦偶为.白社遽当宗伯选,赤心旋遇圣人知.九霄得路荣虽极,三接承恩出每迟.职在台司多少暇,亲师不及舞雩时."
    ]
  },
  {
    "title": "未知",
    "author": "未知",
    "paragraphs": [
      "今年五十五,脚未蹋寸土.山河是眼睛,大海是我肚."
    ]
  },
  {
    "title": "未知",
    "author": "未知",
    "paragraphs": [
      "欲识曹溪旨,云飞前面山.分明真实个,不用别追攀."
    ]
  },
  {
    "title": "未知",
    "author": "未知",
    "paragraphs": [
      "道本无为,法非延促.一念万年,千古在目.月白风恬,山青水绿.法法现前,头头具足.祖意教意,非直非曲.要识庐陵米价,会取山前麦熟."
    ]
  },
  {
    "title": "未知",
    "author": "未知",
    "paragraphs": [
      "贞元重数荚,滕六剧霏花.漠漠初濡砌,皑皑欲聚沙.闾阎银作界,宫阙玉为家.调鼎惭盐撒,霑温觉絮加.瑞凝三殿瓦,欣动五云车.冰柱撑茅屋,琼枝拥翠华.微行停跸警,冷漏静街哗.具野曾无隗,磻溪岂问牙.公然门驻辇,那信室盘蜗.积素堪麟画,飞黄想兔罝.一庭看曳练,十道趣宣麻.戎索筹先后,雄才辨等差.神威殷地轴,御指落天花.表贺甘朝稳,裴功敢夜夸.雪山行献琯,早晚到星槎."
    ]
  },
  {
    "title": "未知",
    "author": "未知",
    "paragraphs": [
      "楮为冠子布为裳,吞得丹霞寿最长.混俗性灵常乐道,出尘风格早休粮.枕中经妙谁传与,肘后方新自写将.百尺松梢几飞步,鹤栖枝上礼虚皇."
    ]
  },
  {
    "title": "未知",
    "author": "未知",
    "paragraphs": [
      "平生赋性爱观澜,今日登临叠秀山.天锡卦爻分象外,地将圭笏出人间.昭州水遶孤城小,五岭山高众垤难.极目紫宸何处是,碧云深处珮珊珊."
    ]
  },
  {
    "title": "未知",
    "author": "未知",
    "paragraphs": [
      "插空峭壁白云迷,独上高巅万象低.一路接天连楚界,两峰拔地镇南夷.泉飞石涧游魂冷,风卷松涛匹马嘶.踏破层崖心未折,凤凰山后鹧鸪啼."
    ]
  },
  {
    "title": "未知",
    "author": "未知",
    "paragraphs": [
      "憔悴荣华怯对春,寂寥宫殿锁闲门.此身却羡宫中树,不失芳时雨露恩."
    ]
  },
  {
    "title": "未知",
    "author": "未知",
    "paragraphs": [
      "背云冲石出深山,浅碧泠泠一带寒.不独有声流出此,会归沧海助波澜."
    ]
  },
  {
    "title": "未知",
    "author": "未知",
    "paragraphs": [
      "日高邻女笑相逢,慢束罗裙半露胸.莫向秋池照绿水,参差羞杀白芙蓉."
    ]
  },
  {
    "title": "未知",
    "author": "未知",
    "paragraphs": [
      "牢落画堂空锁尘,荒凉庭树暗消春.豪家莫笑此中事,曾见此中人笑人."
    ]
  },
  {
    "title": "未知",
    "author": "未知",
    "paragraphs": [
      "十样蛮牋出益州,寄来新自浣溪头.老兄得此全无用,助尔添修五凤楼."
    ]
  },
  {
    "title": "未知",
    "author": "未知",
    "paragraphs": [
      "悟解真空始壮年,两朝供奉近炉烟.故乡梦断三湘远,应制诗高四海传.晴望野云生紫阁,夜吟兰烛滴花牋.应愁内殿征书至,恐向东林负昔缘."
    ]
  },
  {
    "title": "未知",
    "author": "未知",
    "paragraphs": [
      "置酒向南宫,分明将将雄.指踪为第一,大国赏元戎.似续惟人杰,危忘尽狗功.贤哉垂俭德,千古仰清风."
    ]
  },
  {
    "title": "未知",
    "author": "未知",
    "paragraphs": [
      "下瞰虚空临绝涧,上排烟雾倚山颠.四边险绝无猿鸟,独卧深云三十年."
    ]
  },
  {
    "title": "未知",
    "author": "未知",
    "paragraphs": [
      "古星当崖映日间,年年常伴白云闲.糇粮丹火何从出,四面无人见下山."
    ]
  },
  {
    "title": "未知",
    "author": "未知",
    "paragraphs": [
      "心意逍遥物莫知,山中山下识人稀.想君绝虑离尘土,不是王乔即令威."
    ]
  },
  {
    "title": "未知",
    "author": "未知",
    "paragraphs": [
      "任重功余屡乞辞,犯颜曾不避天威.朝回一体奎章下,携得天香满袖归."
    ]
  },
  {
    "title": "未知",
    "author": "未知",
    "paragraphs": [
      "三十年前学六韬,英名常得预时髦.曾因国难披金甲,不为家贫卖宝刀.臂健尚嫌弓力软,眼明犹识阵云高.庭前昨夜秋风起,羞睹盘花旧战袍."
    ]
  },
  {
    "title": "未知",
    "author": "未知",
    "paragraphs": [
      "二十年来访道人,奔波寒暑备艰辛.谁知此日圆通会,便是今生出世因.炉里有丹欣得遇,法中无语幸相亲.如何至诀容传受,免向迷途强问津."
    ]
  },
  {
    "title": "未知",
    "author": "未知",
    "paragraphs": [
      "不是岭头携得事,岂从鸡足付将来.自古圣贤皆若此,非吾今日为君裁."
    ]
  },
  {
    "title": "未知",
    "author": "未知",
    "paragraphs": [
      "推真真无物,穷妄妄无形.返观真与妄,真妄亦虚名."
    ]
  },
  {
    "title": "未知",
    "author": "未知",
    "paragraphs": [
      "波澜静处立身孤,氄雪攒霜腹转虚.尽日滩头延颈望,能销大海几多鱼."
    ]
  },
  {
    "title": "未知",
    "author": "未知",
    "paragraphs": [
      "自恨无媒出嫁迟,老来方始遇佳期.满头白发为新妇,笑杀豪家年少儿."
    ]
  },
  {
    "title": "未知",
    "author": "未知",
    "paragraphs": [
      "词场几度让长鞭,又向清朝贺九迁.品秩虽然殊此日,岁寒终不改当年.驰名早已超三院,侍直仍忻步八砖.今日相逢番自愧,闲吟对酒倍潸然."
    ]
  },
  {
    "title": "未知",
    "author": "未知",
    "paragraphs": [
      "烟光澹澹思悠悠,朝退还家懒出游.静坐最怜红日永,新晴更助小园幽.砌苔点点青钱小,窗竹森森绿玉稠.宾友不来春又晚,眼看辜负一年休."
    ]
  },
  {
    "title": "未知",
    "author": "未知",
    "paragraphs": [
      "何事情怀鬰不开,为思蓬阁谪仙才.通宵空有梦魂去,隔月更无篇咏来.夜室已闻啼蟋蟀,秋庭惟见长莓苔.清晨懒把菱花照,两鬓如丝堪自咍."
    ]
  },
  {
    "title": "未知",
    "author": "未知",
    "paragraphs": [
      "朝退归来只在家,诗书满架是生涯.吟成拙句何人和,按得新声没处夸.夜景最怜蟾影洁,秋空时见雁行斜.望君偷暇来相访,犹有东篱残菊花."
    ]
  },
  {
    "title": "未知",
    "author": "未知",
    "paragraphs": [
      "遶东丛了遶西丛,为爱丛丛紫闲红.怨望乍疑啼晓雾,妖饶浑欲𣨼春风.香苞半绽丹砂吐,细朵齐开烈焰烘.病老情怀慢相对,满栏应笑白头翁."
    ]
  },
  {
    "title": "未知",
    "author": "未知",
    "paragraphs": [
      "暮春三月思依依,又到年年惜别时.暖逼流鶑藏密树,香迷舞蝶恋空枝.海棠残艳红铺地,蜀柳长条翠拂池.便是林亭微暑至,葛衣重喜趁凉披."
    ]
  },
  {
    "title": "未知",
    "author": "未知",
    "paragraphs": [
      "夜来微雨晓来风,春色都归怅望中.杨柳带烟嚬细绿,牡丹和露泣残红.娇鶑遶树声初老,野草连门路近通.韶景欲留留不住,西园闷杀雪髯翁."
    ]
  },
  {
    "title": "未知",
    "author": "未知",
    "paragraphs": [
      "溟蒙烟景似江臯,静赏何须郭外遨.点点暗滋花气色,祁祁尽作麦脂膏.洗开玳瑁湘妃竹,裛损烟脂阿母桃.昨日君王倚栏看,东风吹湿赭黄袍."
    ]
  },
  {
    "title": "未知",
    "author": "未知",
    "paragraphs": [
      "逢丘深静养疏慵,角枕斜欹数过鸿.万事不关思想内,一心长在咏歌中.昂藏鹤貌无凡态,冷淡琴声有古风.共说圣君偏注意,朝昏须作黑头公."
    ]
  },
  {
    "title": "未知",
    "author": "未知",
    "paragraphs": [
      "小亭愁坐对残阳,梧叶翻阶片片黄.老去只添新怅望,病余无复旧欢狂.四时奔速都如电,两鬓凋疏总作霜.看取衰容今若此,有何情绪听宫商."
    ]
  },
  {
    "title": "未知",
    "author": "未知",
    "paragraphs": [
      "圣主怜才古所稀,转知吾道有光辉.特宣秘府群仙会,教看遥空六出飞.痛饮不容停盏斝,冥搜各要鬭珠玑.仍闻中使传中旨,须尽欢娱酩酊归."
    ]
  },
  {
    "title": "未知",
    "author": "未知",
    "paragraphs": [
      "融融和气满亭台,寂绝无人访我来.忽喜贰卿篇咏至,如闻三岛信音回.偷闲旋要偿诗债,减俸惟将买树栽.春旦两壶宣赐酒,一壶留著待君开."
    ]
  },
  {
    "title": "未知",
    "author": "未知",
    "paragraphs": [
      "衰病增加我斗谙,头风目眩一般般.纵逢杯酒都无味,任听笙歌亦寡欢.朝退便思亲枕簟,客来多倦著衣冠.行行渐近悬车岁,转恐君恩报答难."
    ]
  },
  {
    "title": "未知",
    "author": "未知",
    "paragraphs": [
      "楮冠仍用竹为簪,随分林亭自称心.病里亦难全断酒,老来无柰更躭吟.闲行策杖青苔迳,静坐移床绿树阴.时有新诗寄何处,蓬丘仙客是知音."
    ]
  },
  {
    "title": "未知",
    "author": "未知",
    "paragraphs": [
      "满朝清望更谁如,才略文章尽有余.避宠怕闻调鼎鼐,爱闲专喜掌图书.歌诗唱和心偏乐,势利奔趋迹自疏.恰与宗兄性相近,好来城外卜邻居."
    ]
  },
  {
    "title": "未知",
    "author": "未知",
    "paragraphs": [
      "茂陵词客马相如,贮蓄胸中万卷余.闲坐小斋惟看画,旋分清俸只抄书.槛花灼灼韶光盛,庭竹森森翠影疏.晨入蓬山暮归去,到归多是闭门居."
    ]
  },
  {
    "title": "未知",
    "author": "未知",
    "paragraphs": [
      "心情休问近何如,冉冉浮生六十余.抱病久无欢笑兴,信缘慵答往还书.容颜也道随年改,牙齿谁教斗顿疏.何处此身堪养老,万安山下有村居."
    ]
  },
  {
    "title": "未知",
    "author": "未知",
    "paragraphs": [
      "行年已老拟何如,手植园林十亩余.婢仆尽能修药饵,儿孙亲教读经书.趋时徇俗诚为拙,守道安身未必疏.惟望多情蓬岛客,偷闲时访野人居."
    ]
  },
  {
    "title": "未知",
    "author": "未知",
    "paragraphs": [
      "交朋相问兴何如,不愿家财有羡余.一卷佛经心谙诵,七篇真诰手亲书.荣名厚禄都来足,酒兴诗情积渐疏.多谢营巢旧时燕,又依时节到贫居."
    ]
  },
  {
    "title": "未知",
    "author": "未知",
    "paragraphs": [
      "历官从宦复何如,冒宠叨荣最有余.五载滥批黄纸𠡠,半生曾典紫泥书.安民济物才无取,报国酬恩志未疏.圣主忧边心正切,若为端坐自安居."
    ]
  },
  {
    "title": "未知",
    "author": "未知",
    "paragraphs": [
      "平生荣遇更谁如,窃位妨贤四纪余.昔冠北门诸学士,今先南省六尚书.演纶岂有文章称,调鼎仍惭绩效疏.弭役销兵恨无策,退朝长是闭门居."
    ]
  },
  {
    "title": "未知",
    "author": "未知",
    "paragraphs": [
      "息念忘怀心晏如,随宜生计不求余.汲泉自溉新栽竹,借本重添旧欠书.唯仰酒杯相慰暖,敢嗟容鬓渐凋疏.澄波桥北多嫌远,少有交朋到我居."
    ]
  },
  {
    "title": "未知",
    "author": "未知",
    "paragraphs": [
      "清静僧家亦未如,绿葵红稻饱餐余.逢人不喜谈时事,养性惟便读道书.来往自行三迳熟,过从每共四邻疏.洛安郡里东城下,一簇芳林是我居."
    ]
  },
  {
    "title": "未知",
    "author": "未知",
    "paragraphs": [
      "曾逢禅客话真如,福逐缘生信有余.谢傅儿孙皆干蛊,郑家姬妾尽知书.稳辞高位身心泰,中立明庭势利疏.只恐欲闲闲不得,绛驺重引入宸居."
    ]
  },
  {
    "title": "未知",
    "author": "未知",
    "paragraphs": [
      "流年流矢亦争如,不觉春秋四十余.凤阙有恩殊未报,麟台无德岂堪书.眼前侥幸将何称,身外贪求本自疏.唯拟从今作闲计,白云深处买山居."
    ]
  },
  {
    "title": "未知",
    "author": "未知",
    "paragraphs": [
      "野性从来只澹如,奉身求足不求余.清风明月三间屋,赤轴黄签一架书.午睡爱茶鱼眼细,春餐费笋锦皮疏.比惭多病仍多告,犹拟分司洛下居."
    ]
  },
  {
    "title": "未知",
    "author": "未知",
    "paragraphs": [
      "羃羃浓云势未收,森森凉气忽如秋.密笼芳树飘何急,高卷疏帘看不休.咫尺莫闻人对语,逡巡已见水平流.此时遥忆诸君子,堪命棋枰与酒瓯."
    ]
  },
  {
    "title": "未知",
    "author": "未知",
    "paragraphs": [
      "如蓬短发不胜簪,筋力衰羸分所甘.清职美官皆徧历,物情时态尽深谙.乘轩服冕身可用,啸月吟风意尚躭.安得故人频会面,一罇相对共醺酣."
    ]
  },
  {
    "title": "未知",
    "author": "未知",
    "paragraphs": [
      "一朝才退掩衡门,如此争能答圣恩.病质尚惭纡组绶,闲心惟拟泥琴樽.行虽策杖身无力,卧亦看书眼渐昏.蓬阁神仙转疏我,近来曾不访西园."
    ]
  },
  {
    "title": "未知",
    "author": "未知",
    "paragraphs": [
      "秘阁清虚地,深居好养贤.不闻尘外事,如在洞中天.日转迟迟影,炉焚袅袅烟.应同白少傅,时复枕书眠."
    ]
  },
  {
    "title": "未知",
    "author": "未知",
    "paragraphs": [
      "秘阁清虚地,仙材称此居.心轻万锺录,性乐百王书.枕上漏声近,窗前竹影疏.迟来稀见面,高兴复何如."
    ]
  },
  {
    "title": "未知",
    "author": "未知",
    "paragraphs": [
      "秘阁清虚地,更无闲客过.身虽纡组绶,心若住烟萝.架上群书满,阶前败叶多.知君自得意,其奈万灵何."
    ]
  },
  {
    "title": "未知",
    "author": "未知",
    "paragraphs": [
      "秘阁清虚地,安然养道心.无人接高论,遇兴恣闲吟.笔阁珊瑚架,冠欺玳瑁簪.苍生待康济,未用忆云林."
    ]
  },
  {
    "title": "未知",
    "author": "未知",
    "paragraphs": [
      "秘阁清虚地,优贤最得宜.自持儒者行,徧受圣君知.道比朱弦直,心无暗室欺.宗兄虽暮齿,待看致雍熙."
    ]
  },
  {
    "title": "未知",
    "author": "未知",
    "paragraphs": [
      "地僻尘埃少,幽居一院清.自题花色号,暗记树根茎.竹撼萧疏影,松摇淅沥声.也知园圃少,随分适闲情."
    ]
  },
  {
    "title": "未知",
    "author": "未知",
    "paragraphs": [
      "地僻尘埃少,豪家莫笑贫.林亭长在目,杖屦不离身.阅古书盈架,防讥粟满囷.朝中及我者,能有几何人."
    ]
  },
  {
    "title": "未知",
    "author": "未知",
    "paragraphs": [
      "地僻尘埃少,于身颇自安.望山秋阁迥,占月夜庭宽.四野霜才殒,千林叶尽干.凌晨入朝去,拂面晓风寒."
    ]
  },
  {
    "title": "未知",
    "author": "未知",
    "paragraphs": [
      "地僻尘埃少,闲门掩绿苔.长因五字至,暂得两眉开.信步寻三迳,祛寒饮一杯.何曾问家计,散诞自堪咍."
    ]
  },
  {
    "title": "未知",
    "author": "未知",
    "paragraphs": [
      "地僻尘埃少,家贫显静南.门前多野景,墙外是精蓝.美食身非稼,丰衣妇不蚕.因思寒𫗪者,饱暖自须惭."
    ]
  },
  {
    "title": "未知",
    "author": "未知",
    "paragraphs": [
      "老去心何用,题诗满粉墙.空庭夜待月,静室昼焚香.策杖闲寻水,移床卧向阳.自怜衰病者,雅称住闲坊."
    ]
  },
  {
    "title": "未知",
    "author": "未知",
    "paragraphs": [
      "老去心何用,幽居似故林.移花初得地,种柳已成阴.减食𫗪饥犬,汲泉防渴禽.除营闲事外,兀兀任浮沈."
    ]
  },
  {
    "title": "未知",
    "author": "未知",
    "paragraphs": [
      "老去心何用,虚窗夏景凉.麦光铺作簟,雪粉煮为浆.竹径时教扫,蔬畦不使荒.子孙何所遗,经史在南堂."
    ]
  },
  {
    "title": "未知",
    "author": "未知",
    "paragraphs": [
      "老去心何用,闲吟月正中.细香红菡萏,疏影碧梧桐.鹤立莓苔迳,犬眠兰菊丛.吾宗不我顾,幽兴与谁同."
    ]
  },
  {
    "title": "未知",
    "author": "未知",
    "paragraphs": [
      "老去心何用,恬然守寂寥.有时思绿蚁,几度换金貂.岁稔人情乐,天寒马力骄.望君频访我,不必待书招."
    ]
  },
  {
    "title": "未知",
    "author": "未知",
    "paragraphs": [
      "满槛妖饶甚,皆因暖律催.好凭鶑说意,不假蝶为媒.带露羞容歛,随风笑脸回.去年观始种,今日见齐开.熠熠灯千炷,荧荧火一堆.浓香盖天与,碎叶是谁裁.旋为除芳草,惟愁落绿苔.最宜含细雨,肯使扑轻埃.易赋诗盈轴,难辞酒满杯.汲泉频灌溉,买土更封培.销得邀宾赏,堪教选地栽.醉吟翻怅望,行遶重徘徊.谩对鲜妍色,惭无绮丽才.自怜垂白叟,扶病看花来."
    ]
  },
  {
    "title": "未知",
    "author": "未知",
    "paragraphs": [
      "宝相为嘉号,移根自蜀都.远来还可重,他处更应无.嫩叶细裁绿,芳英匀抹朱.风流别花客,知道此花殊."
    ]
  },
  {
    "title": "未知",
    "author": "未知",
    "paragraphs": [
      "自喜身无事,闲吟适性情.欲依芳树歇,更傍小栏行.地僻疏还往,年高倦送迎.临轩瞑目坐,神思当时清."
    ]
  },
  {
    "title": "未知",
    "author": "未知",
    "paragraphs": [
      "自喜身无事,因行过寺墙.闲题僧舍壁,静𦶟佛家香.竹户蜘蛛挂,莎阶蟋蟀藏.唱酬聊取乐,不觉又盈箱."
    ]
  },
  {
    "title": "未知",
    "author": "未知",
    "paragraphs": [
      "自喜身无事,论才拙复疏.五年陪稷禼,二纪接严徐.本是渔樵客,终惭邹鲁儒.温衣饱食外,何必待盈余."
    ]
  },
  {
    "title": "未知",
    "author": "未知",
    "paragraphs": [
      "自喜身无事,门庭草色连.前轩满床月,后院一林烟.策杖困还歇,枕书慵更眠.称家随分过,何用苦忙然."
    ]
  },
  {
    "title": "未知",
    "author": "未知",
    "paragraphs": [
      "自喜身无事,乘春但种花.时时游野墅,往往宿僧家.入竹新寻笋,燃铛旋煮茶.趋朝十里路,来往不嫌赊."
    ]
  },
  {
    "title": "未知",
    "author": "未知",
    "paragraphs": [
      "烂熳海红花,花中信殊异.万朵压栏干,一堆红锦被.颜色烧人眼,馨香扑人鼻.宜哉富豪家,长近歌钟地.对花花不语,忆君君不至.尽日惜秾芳,情怀有如醉."
    ]
  },
  {
    "title": "未知",
    "author": "未知",
    "paragraphs": [
      "谩栽花卉满朱栏,争似疏篁种百竿.长爱枕前闻淅沥,乍欣窗外见檀栾.春来莫重和烟翠,岁晚应须带雪看.我得此君添一友,时时相对列杯盘."
    ]
  },
  {
    "title": "未知",
    "author": "未知",
    "paragraphs": [
      "北轩留得无多地,不种闲花种此君.寒桧老松堪接影,绿杨红杏莫同群.要添迂叟窗前景,特就山僧院里分.更侍明年新笋出,亭亭必见势凌云."
    ]
  },
  {
    "title": "未知",
    "author": "未知",
    "paragraphs": [
      "久闻山僧寄书觅,今来□下白云边.不教凡草生丛畔,长喜清阴在眼前.忍把翠筠裁作簟,争将迸笋截为鞭.行吟坐对情无尽,只欠潺潺一道泉."
    ]
  },
  {
    "title": "未知",
    "author": "未知",
    "paragraphs": [
      "青青鬰鬰影疏疏,碧嶂移根到我居.为爱绿阴时遣扫,恐伤新笋不教锄.勾牵好鸟啼幽槛,摇摆清风上碧虚.栽得此君知有幸,入他仙客咏吟余."
    ]
  },
  {
    "title": "未知",
    "author": "未知",
    "paragraphs": [
      "移得修篁带嫩苔,欲教相夹小桃开.何须一一依行种,但要疏疏满槛栽.枝上挂衣闲就枕,影中铺簟好持杯.蓬丘仙客偏怜尔,应为幽丛数数来."
    ]
  },
  {
    "title": "未知",
    "author": "未知",
    "paragraphs": [
      "苍翠一丛湘岸色,问僧求得不嫌多.重移砌畔新栽石,旋𣃁庭中旧种莎.诱引吟情终不尽,装添野景更无过.明年新笋成林后,袅袅长竿拂树柯."
    ]
  },
  {
    "title": "未知",
    "author": "未知",
    "paragraphs": [
      "春早移来渐渐芳,童儿盗笋最须防.清阴羃羃低笼槛,翠影森森半出墙.今对小窗殊不厌,长侵幽迳亦何妨.十篇嘉句形褒咏,多谢高才秘阁郎."
    ]
  },
  {
    "title": "未知",
    "author": "未知",
    "paragraphs": [
      "北就墙阴创小栏,小栏非窄亦非宽.何须渭水夸千亩,且对萧斋种百竿.春笋屈盘穿砌出,夜枝交戛入窗寒.谁能携妓东山去,垂老区区学谢安."
    ]
  },
  {
    "title": "未知",
    "author": "未知",
    "paragraphs": [
      "等闲无客访闲门,时访闲门只有君.最喜举觞吟绿筿,谁能骑马咏红裙.遮窗密影朝朝见,聒枕幽声夜夜闻.更待明年渐滋盛,投林宿鸟定成群."
    ]
  },
  {
    "title": "未知",
    "author": "未知",
    "paragraphs": [
      "一簇檀栾爱者多,朝昏赏翫意如何.北轩小槛方栽植,东观新诗已咏歌.啼鸟恋枝长懒去,邻僧为尔数来过.丛边若有东流水,堪看清阴照绿波."
    ]
  },
  {
    "title": "未知",
    "author": "未知",
    "paragraphs": [
      "日照清空火欲燃,须将酬唱强相牵.若无啸月吟风侣,争度流金铄石天.帘卷小亭终少到,簟铺深室亦难眠.如何偷得清凉乐,除却冥心学坐禅."
    ]
  },
  {
    "title": "未知",
    "author": "未知",
    "paragraphs": [
      "满架诗书满炷香,琴碁为乐是寻常.诚知老去唯宜静,自笑闲中亦有忙.腰下转嫌金印重,眉间渐长白毫长.手栽园树皆成实,引著儿孙旋摘尝."
    ]
  },
  {
    "title": "未知",
    "author": "未知",
    "paragraphs": [
      "静卧蓬山养道情,百司繁冗尽堪轻.窗前竹撼森疏影,树杪蝉吟断续声.闲蹋绿莎芒作履,旋烹芳茗石为铛.料君难恋神仙境,重筑沙堤走马行."
    ]
  },
  {
    "title": "未知",
    "author": "未知",
    "paragraphs": [
      "新搆华居近禁城,旋栽松桧满中庭.顺风子细闻清漏,隔竹依稀见落星.万乘异恩无路报,千年昌运此时丁.一轩明月谁为伴,应共金昆醉复醒."
    ]
  },
  {
    "title": "未知",
    "author": "未知",
    "paragraphs": [
      "喜得君来慰我心,清欢何假酒频斟.共窥鹤迹行苔迳,同听鶑声坐柳阴.蝴蝶遶栏飞又歇,蔷薇压架浅兼深.相留不用忙忙去,直待林梢夕照沈."
    ]
  },
  {
    "title": "未知",
    "author": "未知",
    "paragraphs": [
      "望高官重两难俦,遇兴裁诗许唱酬.鸾凤羽翰归碧落,神仙行止在丹丘.空庭引鹤闲临水,远树惊蝉又报秋.唯说近来都不饮,梦魂无复醉乡游."
    ]
  },
  {
    "title": "未知",
    "author": "未知",
    "paragraphs": [
      "一簇林亭景象幽,葛巾芒屦恣优游.未饶荣启歌三乐,不学张衡咏四愁.二品位高犹是忝,九天恩重若为酬.儒生所得谁如我,岂复咨嗟雪满头."
    ]
  },
  {
    "title": "未知",
    "author": "未知",
    "paragraphs": [
      "济时才略本纵横,翻向文章振大名.政事堂中辞重位,图书阁下养闲情.高高节行将谁比,的的襟怀向我倾.吟得新诗只相寄,心看轩冕一铢轻."
    ]
  },
  {
    "title": "未知",
    "author": "未知",
    "paragraphs": [
      "白公曾咏牡丹芳,一种鲜妍独异常.眼底见伊真国色,鼻头闻者是天香.朝含宿雨低垂泪,晚背残阳暗断肠.多病老翁争奈向,寄诗遥问少年郎."
    ]
  },
  {
    "title": "未知",
    "author": "未知",
    "paragraphs": [
      "节辰才过一阳生,草树依依已有情.杨柳莫嫌凋旧叶,牡丹还喜动新萌.潜惊绿竹微添翠,暗觉幽禽渐变声.从此日长天又暖,时时独入小园行."
    ]
  },
  {
    "title": "未知",
    "author": "未知",
    "paragraphs": [
      "九重天子搆明堂,凡木那堪作栋梁.生世固非贤者出,佐时空遇帝图昌.略无声望朝廷重,宁有功名史册芳.罗列儿孙共为寿,老年难诉满金觞."
    ]
  },
  {
    "title": "未知",
    "author": "未知",
    "paragraphs": [
      "忆昔词场共著鞭,当时鶑谷喜同迁.关河契阔三千里,音信稀疏二十年.君遇已知依玉帐,我无才藻步花砖.时情人事堪惆怅,天外相逢一泫然."
    ]
  },
  {
    "title": "未知",
    "author": "未知",
    "paragraphs": [
      "十年衣染帝乡尘,踪迹仍传活计贫.高掇桂枝曾遂志,假拖蓝绶至终身.侯门寂寞非知己,泽国凄惶似旅人.今已向公坟畔过,不胜怀抱暗酸辛."
    ]
  },
  {
    "title": "未知",
    "author": "未知",
    "paragraphs": [
      "七岁神童古所难,贾家门户有衣冠.十人科第排头上,五部经书诵舌端.见榜不知名字贵,登筵未识管弦欢.从今稳上青云去,万里谁能测羽翰."
    ]
  },
  {
    "title": "未知",
    "author": "未知",
    "paragraphs": [
      "幼携书剑别湘潭,金榜标名第十三.昔日声尘喧洛下,近年诗价满江南.长为邑令情终屈,纵处曹郎志未甘.莫学冯唐便休去,明君晚事未为惭."
    ]
  },
  {
    "title": "未知",
    "author": "未知",
    "paragraphs": [
      "玉堂四字重千金,宸翰亲挥赐禁林.地望转从今日贵,君恩无似此时深.宴回上苑花初发,麻就中宵月未沈.衣惹御香拖瑞锦,笔宣皇泽洒春霖.院门不许闲人入,仙境宁教外事侵.我直承明逾二纪,临川实动羡鱼心."
    ]
  },
  {
    "title": "未知",
    "author": "未知",
    "paragraphs": [
      "词笔凌云正后生,安贫守道住神京.昔年南国无虚誉,今日终朝有令名.杨柳岸边挥袂去,木兰舟里载书行.琴堂莫作多时计,碧落方开万里程."
    ]
  },
  {
    "title": "未知",
    "author": "未知",
    "paragraphs": [
      "岘山亭畔红妆女,小笔香牋善赋诗.颜貌共推倾国色,篇章皆是断肠辞.便牵魂梦从今日,得见婵娟在几时.千里关河万重意,夜深无睡暗寻思."
    ]
  },
  {
    "title": "未知",
    "author": "未知",
    "paragraphs": [
      "疏帘摇曳日辉辉,直阁深严半掩扉.一院有花春昼永,八方无事诏书稀.树头百啭鶑鶑语,梁上新来燕燕飞.岂合此身居此地,妨贤尸禄自知非."
    ]
  },
  {
    "title": "未知",
    "author": "未知",
    "paragraphs": [
      "胎化仙禽性本殊,何人携尔到京都.因加美号为仙客,称向闲庭伴野夫.警露秋声云外影,翘沙晴影月中孤.青田万里终归去,暂处鸡群莫叹吁."
    ]
  },
  {
    "title": "未知",
    "author": "未知",
    "paragraphs": [
      "巨石来从十八盘,离宫复道满千山.不因封禅穷民力,汉祖何缘便入关."
    ]
  },
  {
    "title": "未知",
    "author": "未知",
    "paragraphs": [
      "子晋栖霞境,高高出世埃.直疑天上去,归认下云来.银汉星辰近,金庭洞府开.迟明欲回首,更上降真台."
    ]
  },
  {
    "title": "未知",
    "author": "未知",
    "paragraphs": [
      "布裘藜杖鹿胎冠,散率身如不在官.昼枕静欹无远梦,秋窗闲坐有微寒."
    ]
  },
  {
    "title": "未知",
    "author": "未知",
    "paragraphs": [
      "秘殿深严圣语温,十年前是一乾坤.孤臣林壑杀生在,帝里金汤旧业存.舜殿南风难解愠,汉陵西望欲销魂.年年此日无穷恨,风雨潇潇独闭门."
    ]
  },
  {
    "title": "未知",
    "author": "未知",
    "paragraphs": [
      "丹青史笔敢虚张,功德巍然轶汉唐.奠玉五回朝上帝,御楼三度纳降王."
    ]
  },
  {
    "title": "未知",
    "author": "未知",
    "paragraphs": [
      "孝义冠乡闾,门多长者车.岁收千顷稻,家贮一楼书.待客开新酒,留僧煮嫩蔬.三公老且病,无暇访山居."
    ]
  },
  {
    "title": "未知",
    "author": "未知",
    "paragraphs": [
      "南望乡闾隔楚云,归心迢递更纷纭.何因得共飞帆上,细看长江濯锦文."
    ]
  },
  {
    "title": "未知",
    "author": "未知",
    "paragraphs": [
      "赴郡逢秋节,晨征思爽然.过桥犹见月,临水忽闻蝉.野色藏溪树,香风撼渚莲.此行君得意,千里独摇鞭."
    ]
  },
  {
    "title": "未知",
    "author": "未知",
    "paragraphs": [
      "欲识丰年兆,扬鬐势渐浮.只应同在藻,无复畏吞钩.去水非居辙,为祥胜跃舟.须知明圣代,涵泳杳难俦."
    ]
  },
  {
    "title": "未知",
    "author": "未知",
    "paragraphs": [
      "数峰岚翠朝昏见,一径莓苔出入疏.宗炳不离庐岳社,戴逵原在剡州居.篱边旧种千竿竹,架上新添百帙书.弟侄一科双折桂,不劳人问道何如."
    ]
  },
  {
    "title": "未知",
    "author": "未知",
    "paragraphs": [
      "门前绿树无啼鸟,庭下苍苔有落花.聊与东君论个事,十分春色属谁家."
    ]
  },
  {
    "title": "未知",
    "author": "未知",
    "paragraphs": [
      "心闲增道气,忍事敌灾屯.谨言终少祸,节俭胜求人."
    ]
  },
  {
    "title": "未知",
    "author": "未知",
    "paragraphs": [
      "金斝又闻泛,玉山还报颓.莫教更漏促,趁取月明回."
    ]
  },
  {
    "title": "未知",
    "author": "未知",
    "paragraphs": [
      "扬子江头浪最深,行人到此尽沉吟.他时若向无波处,还似有波时用心."
    ]
  },
  {
    "title": "未知",
    "author": "未知",
    "paragraphs": [
      "不知何处好消忧,公退携壶即上楼.职事久参侯伯幕,梦魂长遶帝王州.黄山向晚盈轩翠,黟水含春绕郡流.遥想玉堂多暇日,花时谁伴出城游."
    ]
  },
  {
    "title": "未知",
    "author": "未知",
    "paragraphs": [
      "僻居惟爱近林泉,幽径闲园任藓连.向竹掩扉随鹤息,就溪安石学僧禅.古琴带月音声正,山果经霜气味全.多谢故交怜朴野,隔云时复寄佳篇."
    ]
  },
  {
    "title": "未知",
    "author": "未知",
    "paragraphs": [
      "远岫当轩列翠光,高僧一衲万缘忘.碧松影里地长润,白藉花中水亦香.云自雨前生净石,鹤于钟后宿长廊.游人恋此吟终日,盛暑楼台早有凉."
    ]
  },
  {
    "title": "未知",
    "author": "未知",
    "paragraphs": [
      "公退琴堂动逸怀,闲披烟霭访微才.马嘶穷巷蛙声息,辙到衡门草色开.风引柳花当坐起,日将林影入庭来.满斋尘土一床藓,多谢从容水饭回."
    ]
  },
  {
    "title": "未知",
    "author": "未知",
    "paragraphs": [
      "去去天涯无定期,瘦童羸马共依依.暮烟江口客来绝,寒叶岭头人住稀.带雪野风吹旅思,入云山火照行衣.钓台吟阁沧洲在,应为初心未得归."
    ]
  },
  {
    "title": "未知",
    "author": "未知",
    "paragraphs": [
      "叠𪩘层峰坐可观,枕门流水更潺湲.晓钟声彻洞溪远,夏木影笼轩槛寒.幽径乍寻衣屦润,古堂频宿梦魂安.因嗟城郭营营事,不得长游空鬓残."
    ]
  },
  {
    "title": "未知",
    "author": "未知",
    "paragraphs": [
      "一入仙山万虑宽,夜深宁厌倚虚栏.鹤和云影宿高木,人带月光登古坛.芝术露浓溪坞白,薜萝风起殿廊寒.更陪羽客论真理,不觉初钟叩晓残."
    ]
  },
  {
    "title": "未知",
    "author": "未知",
    "paragraphs": [
      "长羡闲居一水湄,吟情高古有谁知.石楼待月横琴久,渔浦经风下钓迟.僻坞落花多掩径,旧山残烧几侵篱.松门别后无消息,早晚重应蹑屐随."
    ]
  },
  {
    "title": "未知",
    "author": "未知",
    "paragraphs": [
      "门巷秋归更寂寥,雨余闲砌委兰苗.梦回月夜虫吟壁,病起茅斋药满瓢.泽国旧游关远思,竹林前会负佳招.身名未立犹辛苦,何许流年晚鬓凋."
    ]
  },
  {
    "title": "未知",
    "author": "未知",
    "paragraphs": [
      "白云峰下古溪头,曾与提壶烂熳游.登阁共看彭蠡水,围炉相忆杜陵秋.棋玄不压通高品,句妙多容隔岁酬.别后相思时一望,暮山空碧水空流."
    ]
  },
  {
    "title": "未知",
    "author": "未知",
    "paragraphs": [
      "弱柳风高远漏沈,坐来难便息愁吟.江城雪尽寒犹在,客舍灯孤夜正深.尘土积年粘旅服,关山无处寄归心.此时遥羡闲眠侣,静掩云扉卧一林."
    ]
  },
  {
    "title": "未知",
    "author": "未知",
    "paragraphs": [
      "旧隠匡庐一草堂,今闻携策谒吾皇.峡云难卷从龙势,古剑终腾出土光.开翅定期归碧落,濯缨宁肯问沧浪.他时得意交知仰,莫忘裁诗寄钓乡."
    ]
  },
  {
    "title": "未知",
    "author": "未知",
    "paragraphs": [
      "竹翠苔花遶槛浓,此亭幽致讵曾逢.水分林下清泠派,山峙云间峭峻峰.怪石夜光寒射烛,老杉秋韵冷和钟.不知来往留题客,谁约重寻莲社踪."
    ]
  },
  {
    "title": "未知",
    "author": "未知",
    "paragraphs": [
      "几日区区在远程,晚烟林径喜相迎.姿容虽有尘中色,巾屦犹多岳上清.野石静排为坐榻,溪茶深煮当飞觥.留连话与方经宿,又欲携书别我行."
    ]
  },
  {
    "title": "未知",
    "author": "未知",
    "paragraphs": [
      "别手应难及此精,须知攒簇自心灵.始于毫末分诸国,渐见图中列四溟.关路欲伸通楚势,蜀山俄耸入秦青.笔端尽现寰区事,堪把长悬在户庭."
    ]
  },
  {
    "title": "未知",
    "author": "未知",
    "paragraphs": [
      "束书辞我下重巅,相送同临楚岸边.归思几随千里水,离情空寄一枝蝉.园林到日酒初熟,庭户开时月正圆.莫使蹉跎恋疏野,男儿酬志在当年."
    ]
  },
  {
    "title": "未知",
    "author": "未知",
    "paragraphs": [
      "匹马嘶风去思长,素琴孤剑称戎装.路涂多是过残岁,杯酒无辞到醉乡.云傍水村凝冷片,雪连山驿积寒光.毘陵城下饶嘉景,回日新诗应满堂."
    ]
  },
  {
    "title": "未知",
    "author": "未知",
    "paragraphs": [
      "碧洞幽岩独息心,时人何路得相寻.养生不说凭诸药,适意惟闻在一琴.石径扫稀山藓合,竹轩开晚野云深.他年功就期飞去,应笑吾徒多苦吟."
    ]
  },
  {
    "title": "未知",
    "author": "未知",
    "paragraphs": [
      "闲步秋光思杳然,荷藜因共过林烟.期收野药寻幽路,欲采溪菱上小船.云吐晚阴藏霁岫,柳含余霭咽残蝉.倒尊尽日忘归处,山磬数声敲暝天."
    ]
  },
  {
    "title": "未知",
    "author": "未知",
    "paragraphs": [
      "五老云中勤学者,遇时能不困风尘.束书西上谒明主,捧檄南归慰老亲.别馆友朋留醉久,去程烟月入吟新.莫因官小慵之任,自古鸾栖有异人."
    ]
  },
  {
    "title": "未知",
    "author": "未知",
    "paragraphs": [
      "功绩精妍世少伦,图时应倍用心神.不知草木承何异,但见江山长带春.云势似离岩底石,浪花如动岸边苹.更疑独泛渔舟者,便是其中旧隠人."
    ]
  },
  {
    "title": "未知",
    "author": "未知",
    "paragraphs": [
      "碧云高价彻天涯,珪璧清无一点瑕.双阙再承新雨露,三吴重赏旧烟霞.水轩散味朝贤句,松院分尝御府茶.闻说赤城终未见,画图何日寄京华."
    ]
  },
  {
    "title": "未知",
    "author": "未知",
    "paragraphs": [
      "北阙重旌表,西斋盛讨论.高阳旬爽里,通德郑玄门.选胜开松院,凭幽敞竹轩.灵泉飞洞壑,花树蔽郊原.露滴栖松鹤,风传隔岭猿.庭兰香醉步,山月冷吟魂.客爱清尘虑,僧怜避俗喧.几时清赏玩,啸咏与琴樽."
    ]
  },
  {
    "title": "未知",
    "author": "未知",
    "paragraphs": [
      "胆怯何由戴铁冠,祗缘昭代奖孤寒.曲肱未遂违前志,直指无闻是旷官.三署每传朝客说,五溪闲凭郡楼看.祝君早得文场隽,况值天阶正舞干."
    ]
  },
  {
    "title": "未知",
    "author": "未知",
    "paragraphs": [
      "蝶散鶑啼尚数枝,日斜风定更离披.看多记得伤心事,金谷楼前委地时."
    ]
  },
  {
    "title": "未知",
    "author": "未知",
    "paragraphs": [
      "别梦依依到谢家,小廊回合曲阑斜.多情只有春庭月,犹为离人照落花."
    ]
  },
  {
    "title": "未知",
    "author": "未知",
    "paragraphs": [
      "酷怜风月为多情,还到春时别恨生.倚柱寻思倍惆怅,一场春梦不分明."
    ]
  },
  {
    "title": "未知",
    "author": "未知",
    "paragraphs": [
      "戍楼吹角起征鸿,猎猎寒旌背晚风.千里暮烟愁不尽,一川秋草恨无穷.山河惨澹关城闭,人物萧条市井空.只此旅魂招未得,更堪回首夕阳中."
    ]
  },
  {
    "title": "未知",
    "author": "未知",
    "paragraphs": [
      "客离孤馆一灯残,牢落星河欲曙天.鸡唱未沈函谷月,雁声新度灞陵烟.浮生已悟庄周蝶,壮志仍输祖逖鞭.何事悠悠策羸马,此中辛苦过流年."
    ]
  },
  {
    "title": "未知",
    "author": "未知",
    "paragraphs": [
      "空江浩荡景萧然,尽日菰蒲泊钓船.青草浪高三月渡,绿杨花扑一溪烟.情多莫举伤春目,愁极兼无买酒钱.犹有渔人数家住,不成村落夕阳边."
    ]
  },
  {
    "title": "未知",
    "author": "未知",
    "paragraphs": [
      "暖风芳草竟芊绵,多病多愁负少年.弱柳未胜寒食雨,好花争奈夕阳天.溪边物色堪图画,林畔鶑声似管弦.独有离人开泪眼,强凭杯酒亦潸然."
    ]
  },
  {
    "title": "未知",
    "author": "未知",
    "paragraphs": [
      "烟郭遥闻向晚鸡,水平舟静浪声齐.高林带雨杨梅熟,曲岸笼云谢豹啼.二女庙荒汀树老,九疑山碧楚天低.湘南自古多离怨,莫动哀吟易惨凄."
    ]
  },
  {
    "title": "未知",
    "author": "未知",
    "paragraphs": [
      "秋风丹叶动荒城,惨澹云遮日半明.昼梦却因惆怅得,晚愁多为别离生.江淹彩笔空留恨,庄叟玄谭未及情.千古怨魂销不得,一江寒浪若为平."
    ]
  },
  {
    "title": "未知",
    "author": "未知",
    "paragraphs": [
      "征帆初挂酒初酣,暮景离情两不堪.千里晚霞云梦北,一洲霜橘洞庭南.溪风送雨过秋寺,磵石惊龙落夜潭.莫把羁魂吊湘魄,九疑愁绝锁烟岚."
    ]
  },
  {
    "title": "未知",
    "author": "未知",
    "paragraphs": [
      "六街晴色动秋光,雨霁凭高只易伤.一曲晚烟浮渭水,半桥斜日照咸阳.休将世路悲尘事,莫指云山认故乡.回首汉宫楼阁暮,数声钟鼓自微茫."
    ]
  },
  {
    "title": "未知",
    "author": "未知",
    "paragraphs": [
      "暂到高唐晓又还,丁香结梦水潺潺.不知云雨归何处,历历空留十二山."
    ]
  },
  {
    "title": "未知",
    "author": "未知",
    "paragraphs": [
      "碧户扃鱼锁,兰窗掩镜台.落花疑怅望,归燕自裴回.咏絮知难敌,伤春不易裁.恨从芳草起,愁为晚风来.衣惹湘云薄,眉分楚岫开.香浓眠旧枕,梦好醉春杯.小障明金凤,幽屏点翠苔.宝筝横塞雁,怨笛落江梅.卓氏仍多酒,相如正富才.莫教琴上意,翻作鹤声哀."
    ]
  },
  {
    "title": "未知",
    "author": "未知",
    "paragraphs": [
      "香清粉澹怨残春,蝶翅蜂须恋蕊尘.闲倚晚风生怅望,静留迟日学因循.休将薜荔为青琐,好与玫瑰作近邻.零落若教随暮雨,又应愁杀别离人."
    ]
  },
  {
    "title": "未知",
    "author": "未知",
    "paragraphs": [
      "雨微微,烟霏霏,小庭半坼红蔷薇.钿筝斜倚画屏曲,零落几行金雁飞.萧关梦断无寻处,万叠春波起南浦.凌乱杨花扑绣帘,晚窗时有流鶑语."
    ]
  },
  {
    "title": "未知",
    "author": "未知",
    "paragraphs": [
      "空塘水碧春雨微,东风散漫杨柳飞.依依南浦梦犹在,脉脉高唐云不归.江头日暮多芳草,极目伤心烟悄悄.隔江红杏一枝明,似玉佳人俯清沼.休向春台更回望,销魂自古因惆怅.银河碧海共无情,两处悠悠起风浪."
    ]
  },
  {
    "title": "未知",
    "author": "未知",
    "paragraphs": [
      "风透疏帘月满庭,倚栏无事倍伤情.烟垂柳带纤腰软,露滴花房怨脸明.愁逐野云销不尽,情随春浪去难平.幽窗谩结相思梦,欲化西园蝶未成."
    ]
  },
  {
    "title": "未知",
    "author": "未知",
    "paragraphs": [
      "雨溟溟,风泠泠,老松瘦竹临烟汀.空江冷落野云重,村中鬼火微如星.夜惊溪上渔人起,滴沥篷声满愁耳.子规叫断独未眠,罨岸春涛打船尾."
    ]
  },
  {
    "title": "未知",
    "author": "未知",
    "paragraphs": [
      "交趾同星坐,龙泉佩斗文.烧香翠羽帐,看舞鬰金裙.鹢首冲泷浪,犀渠拂岭云.莫教铜柱北,祗说马将军."
    ]
  },
  {
    "title": "未知",
    "author": "未知",
    "paragraphs": [
      "日暮秋风吹野花,上清归客意无涯.桃源寂寂烟霞闭,天路悠悠星汉斜.还似世人生白发,定知仙骨变黄芽.东城南陌频相见,应是壶中别有家."
    ]
  },
  {
    "title": "未知",
    "author": "未知",
    "paragraphs": [
      "大道贵知止,昔贤称二疏.今来我季方,退身兹有余.潇洒去桎梏,放荡狎樵渔.疏泉离远窦,凿石构层庐.溪禽拂窗牖,山花满庭除.寒藤系舴艋,碧潭澄素舒.睹兹尘𡏖外,始见仁智居.痛哉方散适,溘然归丘墟.恨不同老彭,其乐永只且.自古千禄辈,知进不知退.立事名虽扬,全身理何昧.茂先赋鹪鹩,体物知显晦.一旦祸自速,临刑无以对.李斯恋富贵,下包周身智.及忆东门犬,已弃咸阳市.平子著归田,渊明舍彭泽.后来区区人,谁复挂书册.我喜从今云,吾宗有逋客.山号查公山,嵽嵲云汉间.山下查公冢,溪声长潺潺.高台好怅望,绝磴堪跻攀.他年谢簪绂,永此继闲闲."
    ]
  },
  {
    "title": "未知",
    "author": "未知",
    "paragraphs": [
      "黄鹤何年去杳冥,高楼千载倚江城.碧云朝卷四山景,流水夜传三峡声.柳暗西州供骋望,草芳南浦徧离情.登临一晌须回首,看却乡心万感生."
    ]
  },
  {
    "title": "未知",
    "author": "未知",
    "paragraphs": [
      "春风骀荡吹人衣,残丝罥花曳空飞.闲愁十丈断不得,雄蜂雌蝶相因依.高楼夹路凌云起,琐窗鸾柱弹流水.鶑声啼老杨柳烟,香梦蒙蒙隔千里."
    ]
  },
  {
    "title": "未知",
    "author": "未知",
    "paragraphs": [
      "行似针毡动,卧似栗裘圆.莫欺如此大,谁敢便行拳."
    ]
  },
  {
    "title": "未知",
    "author": "未知",
    "paragraphs": [
      "道格何曾格,言糊又不糊.浑身总是眼,还解识人无."
    ]
  },
  {
    "title": "未知",
    "author": "未知",
    "paragraphs": [
      "久久终须要,而今未要君.有时闲忆著,大是要知闻."
    ]
  },
  {
    "title": "未知",
    "author": "未知",
    "paragraphs": [
      "与虱都来不较多,㩧挑筋鬭大娄罗.忽然管著一蓝子,有甚心情那你何."
    ]
  },
  {
    "title": "未知",
    "author": "未知",
    "paragraphs": [
      "当涂当涂见,芜湖芜湖见.八月十五夜,一似没柄扇."
    ]
  },
  {
    "title": "未知",
    "author": "未知",
    "paragraphs": [
      "蝉眼龟形脚似蛛,未尝正面向人趋.如今饤在盘筵上,得似江湖乱走无."
    ]
  },
  {
    "title": "未知",
    "author": "未知",
    "paragraphs": [
      "倒排双陆子,稀插碧牙筹.既似柿牛妳,又如铃马兜.鼓搥并㩧箭,直是有来由."
    ]
  },
  {
    "title": "未知",
    "author": "未知",
    "paragraphs": [
      "八珍一箸千金价,往往精庖贱惠文.莫道形模大刚拙,剖珠也解献殷勤."
    ]
  },
  {
    "title": "未知",
    "author": "未知",
    "paragraphs": [
      "却下乌台建隼旟,侯封归去袭龙舒.严霜尚满辞天阙,甘雨看随入境车."
    ]
  },
  {
    "title": "未知",
    "author": "未知",
    "paragraphs": [
      "千里陵阳同陕服,凿门胙土寄亲贤.曙烟已别黄金殿,晚照重登白玉筵.江上浮光宜雨后,郡中远岫列窗前.天心待报期年政,留与工师播管弦."
    ]
  },
  {
    "title": "未知",
    "author": "未知",
    "paragraphs": [
      "正是花时节,思君寝复兴.市沽终不醉,春梦亦无凭.岳面悬清雨,河心走浊冰.东门一条路,离恨正相仍."
    ]
  },
  {
    "title": "未知",
    "author": "未知",
    "paragraphs": [
      "忆见萌芽日,还怜合抱时.旧欢如梦想,物态暗还移.素艳今无几,朱颜亦自衰.树将人共老,何暇更悲丝."
    ]
  },
  {
    "title": "未知",
    "author": "未知",
    "paragraphs": [
      "托植经多稔,顷筐向盛时.枝条虽已故,情分不曾移.莫向阶前老,还同镜里衰.更应怜堕叶,残吹挂虫丝."
    ]
  },
  {
    "title": "未知",
    "author": "未知",
    "paragraphs": [
      "人物同迁谢,重成念旧悲.连华得琼玖,合奏发埙篪.余枿虽无取,残芳尚获知.问君何所似,珍重杜秋诗."
    ]
  },
  {
    "title": "未知",
    "author": "未知",
    "paragraphs": [
      "悠悠往古继来今,天地无穷照孔林.两到金丝堂下拜,门生无负百年心."
    ]
  },
  {
    "title": "未知",
    "author": "未知",
    "paragraphs": [
      "今年六十七,老病随缘且遣日.今年记却来年事,来年记著今朝日."
    ]
  },
  {
    "title": "未知",
    "author": "未知",
    "paragraphs": [
      "白银世界金色身,情与非情共一真.明暗尽时俱不照,日轮午后示全身."
    ]
  },
  {
    "title": "未知",
    "author": "未知",
    "paragraphs": [
      "同呼碧嶂前,已是十余年.话别非容易,相逢不偶然.多为诗酒役,早免利名牵.幸有归真路,何妨学上玄."
    ]
  },
  {
    "title": "未知",
    "author": "未知",
    "paragraphs": [
      "移桧托禅子,携家上赤城.拂琴天籁寂,欹枕海涛生.雪白寒峰晚,鸟歌春谷晴.又闻求桂楫,载月十洲行."
    ]
  },
  {
    "title": "未知",
    "author": "未知",
    "paragraphs": [
      "何人见植初,老对梵王居.山鬼暗栖托,樵夫难破除.声高秋汉迥,影倒月潭虚.尽日无僧绕,清风长有余."
    ]
  },
  {
    "title": "未知",
    "author": "未知",
    "paragraphs": [
      "琪木扶疏系辟邪,麻姑夜宴紫皇家.银河旌节摇波影,珠阁笙箫吸月华.翠凤引游三岛路,赤龙齐别五云车.星稀犹倚虹桥立,拟就张骞搭汉槎."
    ]
  },
  {
    "title": "未知",
    "author": "未知",
    "paragraphs": [
      "神仙风格本难俦,曾从前皇翠辇游.红踯躅繁金殿暖,碧芙蓉笑水宫秋.宝车钿剥阴尘覆,锦帐香消画烛幽.一旦色衰归故里,月明犹梦按梁州."
    ]
  },
  {
    "title": "未知",
    "author": "未知",
    "paragraphs": [
      "高奇一百篇,见造化工全.积思游沧海,冥搜入洞天.神珠迷罔象,瑞玉匪雕𫔔.休叹不得力,离骚千古传."
    ]
  },
  {
    "title": "未知",
    "author": "未知",
    "paragraphs": [
      "圆塘绿水平,鱼跃紫莼生.要路贫无力,深村老退耕.犊随原草远,蛙傍堑篱鸣.拨棹茶川去,初逢谷雨晴."
    ]
  },
  {
    "title": "未知",
    "author": "未知",
    "paragraphs": [
      "吟高鄙俗流,傲逸访巢由.古寺寻僧饭,寒岩衣鹿裘.园桃山鼠啮,崖蜜猎人偷.遂这个清性,浮生不苟求."
    ]
  },
  {
    "title": "未知",
    "author": "未知",
    "paragraphs": [
      "高卧白云乡,崖泉对阁凉.守贫无属道,多病数求方.耕犊惊雷毙,寒芜入圃荒.如何帝未梦,吟苦顶铺霜."
    ]
  },
  {
    "title": "未知",
    "author": "未知",
    "paragraphs": [
      "诗题：酬皇甫冉西陵见寄诗：西陵潮已漏,岛屿没中流.越客依风水,相看南渡头.寒光生极浦,暮雪映沧州.何事扬帆去,空惊海上鸥."
    ]
  },
  {
    "title": "未知",
    "author": "未知",
    "paragraphs": [
      "又是春残也,如何出翠帷.落花人独立,微雨燕双飞.寓目魂将断,经年梦亦非.那堪向秋夕,萧飒暮蟾辉."
    ]
  },
  {
    "title": "未知",
    "author": "未知",
    "paragraphs": [
      "又是秋残也,无聊意若何.客程江外远,归思夜深多.岘首飞黄叶,湘湄走白波.仍闻汉都护,今岁合休戈."
    ]
  },
  {
    "title": "未知",
    "author": "未知",
    "paragraphs": [
      "病卧瘴云间,莓苔渍竹关.孤吟牛渚月,老忆洞庭山.壮志潜消尽,淳风竟未还.今朝忽相遇,执手一开颜."
    ]
  },
  {
    "title": "未知",
    "author": "未知",
    "paragraphs": [
      "独夜思君切,无人知此情.沧洲归未得,华发别来生.孤馆木初落,高空月正明.远书多隔岁,犹念没前程."
    ]
  },
  {
    "title": "未知",
    "author": "未知",
    "paragraphs": [
      "草叠到孤顶,身齐高鸟翔.势疑撞翼轸,翠欲滴潇湘.云湿幽崖滑,风梳古木香.晴空聊纵目,杳杳极穷荒."
    ]
  },
  {
    "title": "未知",
    "author": "未知",
    "paragraphs": [
      "拂尘开素匣,有客独伤时.古调俗不乐,正声君自知.寒泉出涧涩,老桧倚风悲.纵有来听者,谁堪继子期."
    ]
  },
  {
    "title": "未知",
    "author": "未知",
    "paragraphs": [
      "三千功满轻升去,留得山前旧隠基.但见白云长掩映,不知浮世几兴衰.松梢风触霓旌动,棕叶霜沾鹤翅垂.近代无人寻异事,野泉喷月泻秋池."
    ]
  },
  {
    "title": "未知",
    "author": "未知",
    "paragraphs": [
      "韶也命何奇,生前与世违.贫栖古梵刹,终著旧麻衣.雅句僧抄遍,孤坟客吊稀.故园今孰在,应见梦中归."
    ]
  },
  {
    "title": "未知",
    "author": "未知",
    "paragraphs": [
      "前贤功及物,禹后杳难俦.不及古今色,平分南北流.寒冲山影岸,清绕荻花洲.尽是朝宗去,潺湲早晚休."
    ]
  },
  {
    "title": "未知",
    "author": "未知",
    "paragraphs": [
      "佛法诗名谁更继,未闻随分谒侯王.洗盂秋涧日华动,捣药夜堂云气香.苔藓乱青封叠石,杉松浓影过空墙.若非火岳□□地,那得吾师住久长."
    ]
  },
  {
    "title": "未知",
    "author": "未知",
    "paragraphs": [
      "湖南虽不就卑官,高卧深云道自安.病起坐当秋阁迥,酒醒吟对夜涛寒.炉中药熟分僧服,榻上琴闲借我弹.幸遇清朝有良鉴,退身争忍似方干."
    ]
  },
  {
    "title": "未知",
    "author": "未知",
    "paragraphs": [
      "骏马机前异,游人肘后悬.既参云外客,试为老僧看."
    ]
  },
  {
    "title": "未知",
    "author": "未知",
    "paragraphs": [
      "平原翠削万琼瑰,顿辔尘沙眼暂开.文网牵人宁底急,未妨特特看山来."
    ]
  },
  {
    "title": "未知",
    "author": "未知",
    "paragraphs": [
      "到处闻人乞篆踪,学来年久有深功.墨池阔类湘江水,笔冢高齐太华峰.金锡罢飞新解虎,铁盂收掌旧降龙.知师吟恋烟村景,不肯回头望九重."
    ]
  },
  {
    "title": "未知",
    "author": "未知",
    "paragraphs": [
      "宝书惊绝耀天章,飞白亲题赐玉堂.瑞彩上腾流素月,朗河下注映丹墙.鹤盘吴屿双翎健,鹊顾雕陵巨翼长.游雾半收悬组练,轻云斜拂驻鸾皇.墨池并获三奇宝,翠琰俱生五色光.陪䜩禁林知有幸,叩头遥祝万年觞."
    ]
  },
  {
    "title": "未知",
    "author": "未知",
    "paragraphs": [
      "知有英儒伯始孙,聚书讲学贲邱园.征搜合副来贤诏,旌表宜题遍德门.举族为人俱孝弟,深幽何草不兰荪.小冠子夏来相示,诗版因凭寄竹轩."
    ]
  },
  {
    "title": "未知",
    "author": "未知",
    "paragraphs": [
      "宿雨一番蔬甲拆,春山几处茗旗香.ff."
    ]
  },
  {
    "title": "未知",
    "author": "未知",
    "paragraphs": [
      "云隠秋鸿水隠鱼,相思难得惠休书.遥闻养性栖莲岳,不肯携筇入帝都.金殿圣缘应未断,玉堂知己渐凋疏.何人曾得陪高论,头戴神羊马大夫."
    ]
  },
  {
    "title": "未知",
    "author": "未知",
    "paragraphs": [
      "溪山尽日行,方听远钟声.入院逢僧定,登楼见月生.露垂群木润,泉落一岩清.此景关吾事,通宵寐不成."
    ]
  },
  {
    "title": "未知",
    "author": "未知",
    "paragraphs": [
      "先生双鬓华,深谷卧云霞.不伐有巢树,多移无主花.石泉春酿酒,松火夜煎茶.因问山中事,如君有几家."
    ]
  },
  {
    "title": "未知",
    "author": "未知",
    "paragraphs": [
      "春至衡阳雁,思归塞路长.汀洲齐奋翼,霄汉共成行.雪尽翻风暖,寒收度月凉.直应到秋日,依旧返潇湘."
    ]
  },
  {
    "title": "未知",
    "author": "未知",
    "paragraphs": [
      "春江多去情,相去枕长汀.数雁别湓浦,片帆离洞庭.雨余沙草绿,云散岸峰青.谁共观明月,渔歌夜好听."
    ]
  },
  {
    "title": "未知",
    "author": "未知",
    "paragraphs": [
      "古今传此岭,高下势峥嵘.安得青山路,化为平地行.苍苔留虎迹,碧树障溪声.欲过一回首,踟蹰无限情."
    ]
  },
  {
    "title": "未知",
    "author": "未知",
    "paragraphs": [
      "瓯闽在天末,此去整行衣.久客逢春尽,思家冒暑归.海云添晚景,山瘴灭晴晖.相忆吟偏苦,不堪书信稀."
    ]
  },
  {
    "title": "未知",
    "author": "未知",
    "paragraphs": [
      "深山宜避暑,门户映岚光.夏木荫溪路,昼云埋石床.心源澄道静,衣葛蘸泉凉.算得红尘里,谁知此兴长."
    ]
  },
  {
    "title": "未知",
    "author": "未知",
    "paragraphs": [
      "渡口树冥冥,南山渐隠青.渔舟归旧浦,鸥鸟宿前汀.静榻悬灯坐,闲门对浪扃.相思频到此,几番醉还醒."
    ]
  },
  {
    "title": "未知",
    "author": "未知",
    "paragraphs": [
      "蹉跎春又晚,天末信来迟.长忆分携日,正当摇落时.独游饶旅恨,多事失归期.君看前溪树,山禽巢几枝."
    ]
  },
  {
    "title": "未知",
    "author": "未知",
    "paragraphs": [
      "负琴兼杖藜,特地过岩西.已见竹轩闭,又闻山鸟啼.长松寒倚谷,细草暗连溪.久立无人事,烟霞归路迷."
    ]
  },
  {
    "title": "未知",
    "author": "未知",
    "paragraphs": [
      "世路争名利,深山独结茅.安情自得所,非道岂相交.百尺松当户,千年鹤在巢.知君于此景,未欲等闲抛."
    ]
  },
  {
    "title": "未知",
    "author": "未知",
    "paragraphs": [
      "闻罢城中讲,来安顶上禅.夜灯明石室,清磬出岩泉.欲访惭多事,相思恨隔年.终期息尘虑,接话虎溪边."
    ]
  },
  {
    "title": "未知",
    "author": "未知",
    "paragraphs": [
      "闲来南渡口,迤逦看江枫.一路波涛畔,数家芦苇中.远汀排晚树,深浦漾寒鸿.吟罢慵回首,此情谁与同."
    ]
  },
  {
    "title": "未知",
    "author": "未知",
    "paragraphs": [
      "谷口何时住,烟霞一径深.水声离远洞,山色出疏林.雪彩从沾鬓,年光不计心.自言人少到,犹喜我来寻."
    ]
  },
  {
    "title": "未知",
    "author": "未知",
    "paragraphs": [
      "僧话磻溪叟,平生重赤松.夜堂悲蟋蟀,秋水老芙蓉.吟坐倦垂钓,闲行多倚筇.闻名来已久,未得一相逢."
    ]
  },
  {
    "title": "未知",
    "author": "未知",
    "paragraphs": [
      "掩关苔满地,终日坐腾腾.暑气冷衣葛,暮云催烛灯.寂寥知得趣,疏懒似无能.还忆旧游否,何年别杜陵."
    ]
  },
  {
    "title": "未知",
    "author": "未知",
    "paragraphs": [
      "曾于尘埃望,此景在烟霄.岩静水声近,山深暑气遥.杖藜青石路,煮茗白云樵.寄语为郎者,谁能访寂寥."
    ]
  },
  {
    "title": "未知",
    "author": "未知",
    "paragraphs": [
      "拥锡南游去,名香几处焚.别来无远信,多恐在深云.好月曾同步,幽香省共闻.相思不相见,林下叶纷纷."
    ]
  },
  {
    "title": "未知",
    "author": "未知",
    "paragraphs": [
      "久与乡关阻,风尘损旧衣.水思和月泛,山忆共僧归.林想添邻舍,溪应改钓矶.弟兄无苦事,不用别庭闱."
    ]
  },
  {
    "title": "未知",
    "author": "未知",
    "paragraphs": [
      "新秋初雨后,独立对遥山.去鸟望中没,好云吟里还.长年惭道薄,明代取身闲.从有西征思,园林懒闭关."
    ]
  },
  {
    "title": "未知",
    "author": "未知",
    "paragraphs": [
      "旧山临海色,归路到天涯.此别各多事,重逢是几时.江行晴望远,岭宿夜吟迟.珍重南方客,清风失所思."
    ]
  },
  {
    "title": "未知",
    "author": "未知",
    "paragraphs": [
      "偶爱春山在,因循值暑时.风尘非所愿,泉石本相宜.坐久松阴转,吟余蝉韵移.自惭疏野甚,多失故人期."
    ]
  },
  {
    "title": "未知",
    "author": "未知",
    "paragraphs": [
      "深居少往还,卷箔早秋间.雨洒吟蝉树,云藏啸狖山.炎蒸如便退,衣葛亦堪闲.静坐得无事,酒卮聊畅颜."
    ]
  },
  {
    "title": "未知",
    "author": "未知",
    "paragraphs": [
      "孑然南越去,替尔畏前程.见说路歧崄,不通车马行.瘴烟迷海色,岭树带猿声.独向山家宿,多应乡思生."
    ]
  },
  {
    "title": "未知",
    "author": "未知",
    "paragraphs": [
      "咫尺东溪路,年来偶访迟.泉声迷雨夜,花片落空枝.石径逢僧出,山床见鹤移.贫斋有琴酒,曾许月圆期."
    ]
  },
  {
    "title": "未知",
    "author": "未知",
    "paragraphs": [
      "秋风楚江上,送子话游遨.远水宿何处,孤舟春夜涛.浦云沈雁影,山月照猿嗥.莫为饥寒苦,便成名利劳."
    ]
  },
  {
    "title": "未知",
    "author": "未知",
    "paragraphs": [
      "烟霞多放旷,吟啸是寻常.猿共摘山果,僧邻住石房.蹑云双屐冷,采药一身香.我忆相逢夜,松潭月色凉."
    ]
  },
  {
    "title": "未知",
    "author": "未知",
    "paragraphs": [
      "浮世况多事,飘流每叹君.路岐何处去,消息几时闻.吟里落秋叶,望中生暮云.孤怀谁慰我,夕鸟自成群."
    ]
  },
  {
    "title": "未知",
    "author": "未知",
    "paragraphs": [
      "别业五湖上,春残去路赊.还寻旧山水,重到故人家.门径掩芳草,园林落异花.君知钓矶在,犹喜有生涯."
    ]
  },
  {
    "title": "未知",
    "author": "未知",
    "paragraphs": [
      "高楼临古岸,野步晚来登.江水因寒落,山云为雪凝.远村虽入望,危槛不堪凭.亲老未归去,乡愁徒自兴."
    ]
  },
  {
    "title": "未知",
    "author": "未知",
    "paragraphs": [
      "草堂南涧边,有客啸云烟.扫叶林风后,拾薪山雨前.野桥通竹径,流水入芝田.琴月相亲夜,更深恋不眠."
    ]
  },
  {
    "title": "未知",
    "author": "未知",
    "paragraphs": [
      "方袍紫染出彤庭,久在林泉养性灵.无事挠心长见醉,有名传世不曾醒.多年别我头先白,此日逢师眼倍青.记得上都相会否,夜飞杯篆老君经."
    ]
  },
  {
    "title": "未知",
    "author": "未知",
    "paragraphs": [
      "千峰夹一径,一径花枕泉.听泉复看花,行到钟山前.古寺云生屋,高僧月伴禅.自惭留一宿,匹马又朝天."
    ]
  },
  {
    "title": "未知",
    "author": "未知",
    "paragraphs": [
      "沿溪复践云,云边访道人.水声齐入耳,山色来遶身.闻君话经济,使我开精神.少微星在此,飞诏何因循."
    ]
  },
  {
    "title": "未知",
    "author": "未知",
    "paragraphs": [
      "清风不见面,白汗如波流.走来君洞里,云树冷飕飕.更泻葡萄绿,千杯沃倒愁.魂疑更回首,残热又为雠."
    ]
  },
  {
    "title": "未知",
    "author": "未知",
    "paragraphs": [
      "蜀中何物灵,有竹慈为名.一丛阔数步,森森数十茎.长茎复短茎,枝叶不峥嵘.去年笋已长,今年笋又生.高低相倚頼,浑如长幼情.孝子侍父立,顺孙随祖行.慈爱必孝顺,根枝信天成.吾闻唐之人,孝行常忻忻.郓州张公艺,九世同一门.大帝闻其名,衡茅降至尊.冯宿丱岁时,随父庐祖坟.父子相随孝,灵芝特地春.北海吕元简,四世为家主.以至牛马羊,异母皆相乳.虞乡董恭直,鞠养诸孤遗.鸲鹆与鸦鹊,同巢而共枝.孝行动天地,鸟兽皆随时.又闻猓然兽,死不相弃离.{蜳攵}𧍪与鲛鱼,子母长相随.兽面而人心,此兽信有之.兽心而人面,其人诚可悲.李钧为侍御,弃母在温州.母因殍饿死,甘旨何悠悠.光禄李玕者,亦是斯人流.有母不侍养,异居经千秋.唐家法网宽,贷死流遐陬.崔湜为侍郎,天子赐瓜香.携归与爱妾,老母不得尝.一旦恶贯盈,杀之于路傍.越公钟绍京,至孝何殊常.少时得果瓜,先解进高堂.长大遇玄宗,荣华不可当.孝者名常新,逆者污人伦.人既不如竹,乃是一埃尘.夫为人子者,莫若事尊亲.夫为人父者,莫若教儿孙.积善与行孝,可以立其身.我愿移此竹,栽于率土滨.使彼行人见,皆为慈孝人.樵童见此竹,且莫伐为薪."
    ]
  },
  {
    "title": "未知",
    "author": "未知",
    "paragraphs": [
      "能为孝义复为文,惟有君家事渐新.旌表已迎金殿敕,子孙常宴杏园春.亲情广阔追随大,鼓笛喧胜嫁娶频.更置书堂书万卷,不辞延待四方人."
    ]
  },
  {
    "title": "未知",
    "author": "未知",
    "paragraphs": [
      "夜闻碛外铃声苦,晓听城头画角哀.不是感恩心似铁,谁人肯向此间来."
    ]
  },
  {
    "title": "未知",
    "author": "未知",
    "paragraphs": [
      "僧门奇士有英公,篆隶高能世莫穷.五色彩毫传梦寐,三乘真谛达虚空.赐衣深染函关上,宠号光呼柰苑中.幸对风情添逸趣,好陪清话在莲宫."
    ]
  },
  {
    "title": "未知",
    "author": "未知",
    "paragraphs": [
      "千寻练带新安水,万仞花屏问政山.自少云霞居物外,不多尘土到人间.壶悬仙岛吞舟罢,椀浸星宫沈水闲.宝箓箧垂金缕带,绛囊绛锁玉连环.静张棋势铺还打,默考仙经补又删.床并葛鞋寒兔伏,窗横柽几老龙跧.溪童乞火朝敲竹,山鬼听琴夜撼{枦睘}.草暗碧潭思句曲,松昏紫气度深关.龟成浅甲毛犹绿,鹤化幽翎顶更殷.阮洞神仙分药去,蔡家兄弟寄书还.黄精苗倒眠青鹿,红杏枝低挂白鹇.容易煮茶供客用,辛勤栽果与猿攀.常寻灵穴通三岛,拟过流沙化百蛮.新隠渐开侵月窟,旧林犹悦枕沙湾.手疏俗礼慵非傲,肘护灵方臂不悭.海上使频青鸟黠,箧中藏久白馿顽.筇枝健拄菖蒲节,笋栉高簪玳瑁斑.花气熏心香馥馥,涧声聆耳冷潺潺.高坟自掩浮生骨,短晷难穷不死颜.早晚重逢萧坞客,愿随芝盖出尘寰."
    ]
  },
  {
    "title": "未知",
    "author": "未知",
    "paragraphs": [
      "阴香装艳入青纱,还与敧眠好事家.梦里却成三色雨,枕山不敢鬭清华."
    ]
  },
  {
    "title": "未知",
    "author": "未知",
    "paragraphs": [
      "嘉陵江畔饯行车,离袂难分十里余.慷慨莫夸心似铁,留连不觉泪成珠.风光川谷梅将发,音信云天雁未疏.立马举鞭无限意,会稀别远拟何如."
    ]
  },
  {
    "title": "未知",
    "author": "未知",
    "paragraphs": [
      "屈指依稀十五年,鸾台秘阁位相悬.分飞淮甸雁行断,重见江楼蟾影圆.滞迹未偕朝北阙,高才方命入西川.愿君通理须还早,拜庆慈亲几杖前."
    ]
  },
  {
    "title": "未知",
    "author": "未知",
    "paragraphs": [
      "一承兑泽莅方州,八度春光照郡楼.好景几时官吏醉,名山时领管弦游.空花任尔频侵眼,老雪从他渐满头.归去杜陵池阁在,只能欢笑不能愁."
    ]
  },
  {
    "title": "未知",
    "author": "未知",
    "paragraphs": [
      "屈指平阳别社莲,蟾光一百度曾圆.孤云自在知何处,薄宦参差亦信缘.山郡披风方穆若,花时分袂更凄然.摇鞭相送嘉陵岸,回首群峰隔囊边."
    ]
  },
  {
    "title": "未知",
    "author": "未知",
    "paragraphs": [
      "摇落江天万木空,雁行斜戛塞垣风.征闺捣月离愁远,旧馆眠云旅梦通.郢客岂能陪下里,臯禽争肯恋樊笼.此心旷荡谁相会,尽在南华十卷中."
    ]
  },
  {
    "title": "未知",
    "author": "未知",
    "paragraphs": [
      "金闺寂寞罢粧台,玉筯栏干界粉腮.花落掩关春欲暮,月圆欹枕梦初回.鸾胶岂续愁肠断,龙剑难挥别绪开.曾寄锦书无限意,塞鸿何事不归来."
    ]
  },
  {
    "title": "未知",
    "author": "未知",
    "paragraphs": [
      "齐朝庆裔祖敖曹,麟角无双凤九毛.声价五侯争辟命,文章一代振风骚.醉琴自寄陶家意,梦枕谁听益郡刀.补衮应星曾奏举,北山南海孰为高."
    ]
  },
  {
    "title": "未知",
    "author": "未知",
    "paragraphs": [
      "薄暮疏林宿鸟还,倚楼垂袂复凭栏.月沉江底珠轮净,云锁峰头玉叶寒.刘毅暂贫虽壮志,冯唐将老自低颜.无言独对秋风立,拟把朝簪换钓竿."
    ]
  },
  {
    "title": "未知",
    "author": "未知",
    "paragraphs": [
      "彭寿殇龄共两空,幻泡缘影梦魂中.缺圆宿会长如月,飘忽浮生疾似风.修短百年先后定,贤愚千古是非同.南柯太守知人意,休问陶陶塞上翁."
    ]
  },
  {
    "title": "未知",
    "author": "未知",
    "paragraphs": [
      "岁稔民康绝讼论,政成公暇自由身.朝看五马闲如社,夜拥双姬暖似春.家记不忧凭冢子,官资无愧是朝臣.岂同龌龊祁员外,至死悲凉一妇人."
    ]
  },
  {
    "title": "未知",
    "author": "未知",
    "paragraphs": [
      "官吏潜陈借寇词,宦情乡梦两相违.青城锦水无心住,紫阁莲峰有意归.张翰鲈鱼因醉忆,孟光书信近春稀.黄茅瘴色看看起,贪者犹疑别是机."
    ]
  },
  {
    "title": "未知",
    "author": "未知",
    "paragraphs": [
      "柳成金穗草如茵,载酒寻花共赏春.先入醉乡君莫问,十年风景在三秦."
    ]
  },
  {
    "title": "未知",
    "author": "未知",
    "paragraphs": [
      "去年曾看牡丹花,蛱蝶迎人傍彩霞.今日再游光福寺,春风吹我入仙家.当筵芬馥歌唇动,倚槛娇羞醉眼斜.来岁未朝京阙去,依前和露载归衙."
    ]
  },
  {
    "title": "未知",
    "author": "未知",
    "paragraphs": [
      "曾求芳茗贡芜词,果沐颁霑味甚奇.龟背起纹轻炙处,云头翻液乍烹时.老丞倦闷偏宜矣,旧客过从别有之.珍重宗亲相寄惠,水亭山阁自携持."
    ]
  },
  {
    "title": "未知",
    "author": "未知",
    "paragraphs": [
      "烟雨楼台渐晦冥,锦江澄碧浪花平.卞和未雪荆山耻,庄舄空伤越国情.天际寂寥无雁下,云端依约有僧行.登高欲继离骚咏,魂断愁深写不成."
    ]
  },
  {
    "title": "未知",
    "author": "未知",
    "paragraphs": [
      "边郡荒凉悲且歌,故园迢递隔烟波.琴声背俗终如是,剑气冲星又若何.朝客渐通书信少,钓舟频引梦魂多.北山更有移文者,白首无尘归去么."
    ]
  },
  {
    "title": "未知",
    "author": "未知",
    "paragraphs": [
      "莫嗔阮氏哭途穷,万代深沉恨亦同.瑞玉岂知将抵鹊,铅刀何事却屠龙.九夷欲适嗟吾道,五柳终归效古风.独倚郡楼无限意,满江烟雨正冥蒙."
    ]
  },
  {
    "title": "未知",
    "author": "未知",
    "paragraphs": [
      "穷通分定莫凄凉,且放欢情入醉乡.范蠡扁舟终去相,冯唐半世只为郎.风飘玉笛梅初落,酒泛金樽月未央.休把虚名挠怀抱,九原丘垅尽侯王."
    ]
  },
  {
    "title": "未知",
    "author": "未知",
    "paragraphs": [
      "绣衣公子宴池塘,淑景融融万卉芳.珠翠照天春未老,管弦临水日初长.风飘柳线金成穗,雨洗梨花玉有香.醉后不能离绮席,拟凭青帝系斜阳."
    ]
  },
  {
    "title": "未知",
    "author": "未知",
    "paragraphs": [
      "金杯不以涤愁肠,江郡芳时忆故乡.两岸烟花春富贵,一楼风月夜凄凉.王章莫耻牛衣泪,潘岳休惊鹤鬓霜.归去莲花归未得,白云深处有茅堂."
    ]
  },
  {
    "title": "未知",
    "author": "未知",
    "paragraphs": [
      "古今通塞莫咨嗟,谩把霜髯敌岁华.失手已惭蛇有足,用心休为鼠无牙.九天云净方怜月,一夜风高便厌花.独倚郡楼人不会,钓舟春浪接平沙."
    ]
  },
  {
    "title": "未知",
    "author": "未知",
    "paragraphs": [
      "二月风光似洞天,红英翠萼蔟芳筵.楚王云雨迷巫峡,江令文章媚蜀笺.歌黛久颦春岫歛,舞衣新绣晓霞鲜.酒阑香袂初分散,笑指渔翁钓暮烟."
    ]
  },
  {
    "title": "未知",
    "author": "未知",
    "paragraphs": [
      "醉卓寒筇傍水行,渔翁不会独吟情.龟能顾印谁相重,鹤偶乘轩自可轻.簪组百年终长物,文章千古亦虚名.是非得丧皆闲事,休向南柯与梦争."
    ]
  },
  {
    "title": "未知",
    "author": "未知",
    "paragraphs": [
      "高秋咸镐起霜风,秦汉荒陵树叶红.七国鬭鸡方贾勇,中原逐鹿更争雄.南山漠漠云常在,渭水悠悠事旋空.立马举鞭遥望处,阿房遗址夕阳东."
    ]
  },
  {
    "title": "未知",
    "author": "未知",
    "paragraphs": [
      "乐广亡来水镜稀,宓妃嫫母混妍媸.且于雾里藏玄豹,休向窗中问碧鸡.百氏典坟空自苦,一堆萤雪竟谁知.门前春色芳如昼,好掩书斋任所之."
    ]
  },
  {
    "title": "未知",
    "author": "未知",
    "paragraphs": [
      "花落青苔锦数重,书淫不觉避春慵.恣情枕上飞庄蝶,任尔云间骋陆龙.玉液未能消气魄,牙签方可涤昏蒙.起来已被诗魔引,窗外寒敲翠竹风."
    ]
  },
  {
    "title": "未知",
    "author": "未知",
    "paragraphs": [
      "蹄涔岂信有沧浪,萤火何堪并太阳.渊奥未曾探禹穴,矜夸便拟越丘墙.小巫神气终须怯,下俚音声必不长.近日冰壶多晦昧,虎皮羊质也观光."
    ]
  },
  {
    "title": "未知",
    "author": "未知",
    "paragraphs": [
      "忘忧何必在庭萱,是事悠悠竟可宽.酒病未能辞锦里,春狂又拟入桃源.风吹杨柳丝千缕,月照梨花雪万团.闲泥金徽度芳夕,幽泉石上自潺湲."
    ]
  },
  {
    "title": "未知",
    "author": "未知",
    "paragraphs": [
      "独上江楼望故乡,泪襟霜笛共凄凉.云生陇首秋虽早,月在天心夜已长.魂梦只能随蛱蝶,烟波无计学鸳鸯.蜀笺都有三千幅,总写离情寄孟光."
    ]
  },
  {
    "title": "未知",
    "author": "未知",
    "paragraphs": [
      "朱栏芳草绿纤纤,欹枕高堂卷昼帘.处处落花春寂寂,时时中酒病厌厌.塞鸿信断虽堪讶,梁燕词多且莫嫌.自有卷书销永日,霜华未用鬓边添."
    ]
  },
  {
    "title": "未知",
    "author": "未知",
    "paragraphs": [
      "琴中难挑孰怜才,独对良宵酒数杯.苏子黑貂将已敝,宋弘青鸟又空回.月空净牖霜成隙,风卷残花锦作堆.欹枕梦魂何处去,醉和春色入天台."
    ]
  },
  {
    "title": "未知",
    "author": "未知",
    "paragraphs": [
      "巧舌如簧总莫听,是非多自爱憎生.三人告母虽投杼,百犬闻风只吠声.辨玉且宽和氏罪,诬金须认不疑情.因思畴昔游谈者,六国交驰亦受烹."
    ]
  },
  {
    "title": "未知",
    "author": "未知",
    "paragraphs": [
      "未上亨衢独醉吟,赋成无处博黄金.家人莫问张仪舌,国士须知豫让心.照乘始堪沽善价,阳春争忍混凡音.鹍鹏鳞翼途程在,九万风云海浪深."
    ]
  },
  {
    "title": "未知",
    "author": "未知",
    "paragraphs": [
      "新秋菡萏发红英,向晚风飘满郡馨.万叠水纹罗乍展,一双㶉𫛶绣初成.采莲奴散吴歌阕,拾翠人归楚雨晴.远岸牧童吹短笛,蓼花深处信牛行."
    ]
  },
  {
    "title": "未知",
    "author": "未知",
    "paragraphs": [
      "荒僻淹留岁已深,解龟无计恨难任.守方半会蛮夷语,贺厦全忘燕雀心.夜静倚楼悲月笛,秋寒欹枕泣霜砧.宦情总逐愁肠断,一筯鲈鱼直万金."
    ]
  },
  {
    "title": "未知",
    "author": "未知",
    "paragraphs": [
      "直气从来不入时,掩关慵更钓磻溪.斯文未丧宣尼叹,吾道将穷阮籍悲.轻粉覆墙凝夜砌,乱金铺菊织秋篱.南阳卧久无人问,薄命非才有可疑."
    ]
  },
  {
    "title": "未知",
    "author": "未知",
    "paragraphs": [
      "圣朝佳节遇长春,跪捧金炉祝又焚.宝藏发来天地秀,兵戈销后帝皇尊.太平基址千年永,混一车书万古存.更有馨香满芳槛,和风迟日在兰荪."
    ]
  },
  {
    "title": "未知",
    "author": "未知",
    "paragraphs": [
      "幽庭凝碧亦涟漪,簷霤声繁聒梦归.半岫金乌才委照,一川石燕又交飞.濯枝霡霂梅花吐,吹渚飘飖暑气微.因忆故园闲钓处,苍苔斑驳满渔矶."
    ]
  },
  {
    "title": "未知",
    "author": "未知",
    "paragraphs": [
      "凭高多是偶汍澜,红叶何堪照病颜.万叠云山供远恨,一轩风物送秋寒.背琴鹤客归松径,横笛牛童卧蓼滩.独倚郡楼无限意,夕阳西迈水东边."
    ]
  },
  {
    "title": "未知",
    "author": "未知",
    "paragraphs": [
      "小桥流水接平沙,何处行云不在家.毕卓未来轻竹叶,刘晨重到𣨼桃花.琴樽冷落春将尽,帏幌萧条日又斜.回首却寻芳草路,金鞭拂柳思无涯."
    ]
  },
  {
    "title": "未知",
    "author": "未知",
    "paragraphs": [
      "柳摆轻丝拂嫩黄,槛前流水满池塘.一筵金翠临芳岸,四面烟花出粉墙.舞袖逐风翻绣浪,歌尘随燕下雕梁.蛮笺象管休凝思,且放春心入醉乡."
    ]
  },
  {
    "title": "未知",
    "author": "未知",
    "paragraphs": [
      "桐叶飞霜落井栏,菱花藏雪助衰颜.夜窗飒飒摇寒竹,秋枕迢迢梦故山.临水钓舟横苇岸,隔溪禅侣启柴关.觉来依旧三更月,离绪乡心起万端."
    ]
  },
  {
    "title": "未知",
    "author": "未知",
    "paragraphs": [
      "旧馆秋寒一梦长,水帘疏影入回塘.宦情率尔拖渔艇,客恨依然在燕梁.白鹭独飘山面雪,红蕖全谢镜心香.起来不语无人会,醉倚东轩半夕阳."
    ]
  },
  {
    "title": "未知",
    "author": "未知",
    "paragraphs": [
      "近窗卧砌两三丛,佐静添幽别有功.影镂碎金初透月,声敲寒玉乍摇风.无凭费叟烟波碧,莫信湘妃泪点红.自是子猷偏爱尔,虚心高节雪霜中."
    ]
  },
  {
    "title": "未知",
    "author": "未知",
    "paragraphs": [
      "素灵失律诈风流,强把芳菲半载偷.是叶葳蕤霜照夜,此花烂熳火烧秋.谢莲色淡争堪种,陶菊香秾亦合羞.谁道金风能肃物,因何厚薄不相侔."
    ]
  },
  {
    "title": "未知",
    "author": "未知",
    "paragraphs": [
      "袅袅香英三四枝,亭亭红艳照阶墀.正当晚槛初开处,恰似春闱就试时.少女不吹方熠爚,东君偏惜未离披.夜深斜倚朱栏外,拟把隣光借与谁."
    ]
  },
  {
    "title": "未知",
    "author": "未知",
    "paragraphs": [
      "齐女幈帏失旧容,侍中冠冕有芳踪.翅翻晚鬓寻香露,声引秋丝逐远风.旅馆听时髭欲白,戍楼闻处叶多红.只知送恨添愁事,谁见凌霄羽蜕功."
    ]
  },
  {
    "title": "未知",
    "author": "未知",
    "paragraphs": [
      "朱冠金距彩毛身,昧爽高声已报晨.作瑞莫惭先贡楚,擅场须信独推秦.淮南也伴升仙犬,函谷曾容借晓人.此日卑栖随饮啄,宰君驱我亦相驯."
    ]
  },
  {
    "title": "未知",
    "author": "未知",
    "paragraphs": [
      "多时窗外语呢喃,只要佳人卷绣帘.大厦已成须庆贺,高门频入莫憎嫌.花间舞蝶和香趁,江畔春泥带雨啣.栖息数年情已厚,营巢争肯傍他簷."
    ]
  },
  {
    "title": "未知",
    "author": "未知",
    "paragraphs": [
      "叶如羽盖岂堪论,百步清阴锁绿云.善政已闻思召伯,英风偏称号将军.静铺讲席麟经润,高拂□枝兔影分.更有岁寒霜雪操,莫将樗栎拟相群."
    ]
  },
  {
    "title": "未知",
    "author": "未知",
    "paragraphs": [
      "素律初回枕簟凉,松风飘泊入华堂.谈鸡寂默纱窗静,梦蝶萧条玉漏长.归去水云多阻隔,别来情绪足悲伤.霜砧月笛休相引,只有离襟泪两行."
    ]
  },
  {
    "title": "未知",
    "author": "未知",
    "paragraphs": [
      "风送秋荷满鼻香,竹声敲玉近虚廊.梦回故国情方黯,月过疏帘夜正凉.菱镜也知移艳态,锦书其柰隔年光.鸾胶处处难寻觅,断尽相思寸寸肠."
    ]
  },
  {
    "title": "未知",
    "author": "未知",
    "paragraphs": [
      "重阳不忍上高楼,寒菊年年照暮秋.万叠故山云总隔,两行香泪血和流.黄茅莽莽连边郡,红叶纷纷落钓舟.归计未成年渐老,茱萸羞戴雪霜头."
    ]
  },
  {
    "title": "未知",
    "author": "未知",
    "paragraphs": [
      "载花乘酒上高山,四望秋空八极宽.蜀国江山存不得,刘家豚犬取何难.张仪旧壁苍苔厚,葛亮荒祠古木寒.独对斜阳更惆怅,锦江东注似波澜."
    ]
  },
  {
    "title": "未知",
    "author": "未知",
    "paragraphs": [
      "剑关云栈乱峥嵘,得丧何由险与平.千载龟城终失守,一堆鬼录谩留名.季年必不延昏主,薄赏那堪激懦兵.李特后来多二世,纳降归拟尽公卿."
    ]
  },
  {
    "title": "未知",
    "author": "未知",
    "paragraphs": [
      "蜀都春色渐离披,梦断云空事莫追.宫阙一城荒作草,王孙犹自醉如泥.谁家玉笛吹残照,柳市金丝拂旧堤.可惜锦江无锦濯,海棠花下杜鹃啼."
    ]
  },
  {
    "title": "未知",
    "author": "未知",
    "paragraphs": [
      "回车院了未回车,三载疲民咏袴襦.借寇已承英主诏,乞骸须上老臣书.黄金蜀柳笼朱户,碧玉湘筠映绮疏.因问满筵诗酒客,锦江何处有鲈鱼."
    ]
  },
  {
    "title": "未知",
    "author": "未知",
    "paragraphs": [
      "十月芙蓉花满枝,天庭驿骑赐寒衣.将同玉蝶侵肌冷,也遣金鹏遍体飞.夜卧始知多忝窃,昼行方觉转光辉.深冬若得朝丹阙,太华峰前衣锦归."
    ]
  },
  {
    "title": "未知",
    "author": "未知",
    "paragraphs": [
      "淡淡微红色不深,依依偏得似春心.烟轻虢国颦歌黛,露重长门歛泪衿.低傍绣帘人易折,密藏香蕊蝶难寻.良宵更有多情处,月下芬芳伴醉吟."
    ]
  },
  {
    "title": "未知",
    "author": "未知",
    "paragraphs": [
      "东风满地是梨花,只把琴心𣨼酒家.立处晚楼横短笛,望中春草接平沙.雁行断续晴天远,燕翼参差翠幕斜.归计未成头欲白,钓舟烟浪思无涯."
    ]
  },
  {
    "title": "未知",
    "author": "未知",
    "paragraphs": [
      "分飞屈指十三年,菡萏峰前别社莲.薄宦偶然来左蜀,孤云何事在南燕.一封瑶检音初达,两处金沙色共圆.珍重汤休惠佳句,郡斋吟久不成眠."
    ]
  },
  {
    "title": "未知",
    "author": "未知",
    "paragraphs": [
      "屈指良交十四人,隙驹风烛渐为尘.当初花下三秦客,只有天涯二老身.乘醉几同游北内,寻芳多共谒东邻.此时阻隔关山远,月满江楼泪满巾."
    ]
  },
  {
    "title": "未知",
    "author": "未知",
    "paragraphs": [
      "横经叉手步还趋,积善方知庆有余.五个小雏离学院,一行新雁入贫居.攘羊告罪言何直,舐犊牵情理岂虚.劝汝立身须苦志,月中丹桂自扶疏."
    ]
  },
  {
    "title": "未知",
    "author": "未知",
    "paragraphs": [
      "青镜重磨照白须,白须闲撚意何如.故园迢递千山外,荒郡淹留四载余.风送竹声侵枕簟,月移花影过庭除.秋霜满领难消释,莫读离骚失意书."
    ]
  },
  {
    "title": "未知",
    "author": "未知",
    "paragraphs": [
      "寂寂无憀九夏中,傍簷依壁待清风.壮图奇策无人问,不及南阳一卧龙."
    ]
  },
  {
    "title": "未知",
    "author": "未知",
    "paragraphs": [
      "蜀路新修尽坦平,交亲深幸再逢迎.正当返袂思乡国,却似归家见弟兄.霑泽只惭尧綍重,溯流还喜范舟轻.欲将感恋裁书旨,多少鱼笺写得成."
    ]
  },
  {
    "title": "未知",
    "author": "未知",
    "paragraphs": [
      "嘉陵江畔接荣川,两畔旌旗下濑船.郡印已分炎瘴地,朝衣犹惹御炉烟.莲塘小饮香随艇,月榭高吟水压天.锦字莫嫌归路远,华夷一统太平年."
    ]
  },
  {
    "title": "未知",
    "author": "未知",
    "paragraphs": [
      "我儿辞去泪双流,蜀郡秦川两处愁.红叶满山归故国,黄茅徧地住他州.荷衣晓挂惭官吏,菱镜秋窥讶鬓髹.好向云泉营旧隠,莫教庄叟畏牺牛."
    ]
  },
  {
    "title": "未知",
    "author": "未知",
    "paragraphs": [
      "偶奉纶书莅旭川,郡楼嘉致尽依然.松欹鸟道云藏寺,月满渔舟水浸天.望帝古祠花簇簇,锦城归路草芊芊.有时倚槛垂双袂,故国风光似眼前."
    ]
  },
  {
    "title": "未知",
    "author": "未知",
    "paragraphs": [
      "闲庭欹枕正悲秋,忽觉新编涴远愁.才薄只愁安雁户,年高空忆复渔舟.鹭翘皓雪临汀岸,莲袅红香匝郡楼.对景却惭无藻思,南金荆玉卒难酬."
    ]
  },
  {
    "title": "未知",
    "author": "未知",
    "paragraphs": [
      "郡城楼阁遶江滨,风物清秋入望频.铜鼓祭龙云塞庙,芦花飘市雪粘人.莲披净沼群香散,鹭点寒烟玉片新.归去杜陵池馆在,且将朝服拂埃尘."
    ]
  },
  {
    "title": "未知",
    "author": "未知",
    "paragraphs": [
      "依约樊川似旭川,郡斋风物尽萧然.秋庭碧藓铺云锦,晚阁红蕖簇水仙.醉笔语狂挥粉壁,歌梁尘乱拂花钿.情怀放荡无羁束,地角天涯亦信缘."
    ]
  },
  {
    "title": "未知",
    "author": "未知",
    "paragraphs": [
      "摇摇离绪不能持,满郡花开酒熟时.羞听黄鶑求善友,强随绿柳展愁眉.隔云故国山千叠,傍水芳林锦万枝.圣主未容归北阙,且将勤俭抚南夷."
    ]
  },
  {
    "title": "未知",
    "author": "未知",
    "paragraphs": [
      "春云春日共朦胧,满院梨花半夜风.宿酒未醒珠箔卷,艳歌初阕玉楼空.五湖范蠡才堪重,六印苏秦道不同.再取素琴聊假寐,南柯灵梦莫相通."
    ]
  },
  {
    "title": "未知",
    "author": "未知",
    "paragraphs": [
      "微雨微风隔昼帘,金炉檀炷冷慵添.桃花满地春牢落,柳絮成堆雪弃嫌.宝瑟不能邀卓氏,彩毫何必梦江淹.宦情归兴休相挠,隼旆渔舟总未厌."
    ]
  },
  {
    "title": "未知",
    "author": "未知",
    "paragraphs": [
      "春霁江山似画图,醉垂鞭袂出康衢.猖狂乱打貔貅鼓,稽懒慵修鸳鹭书.老色渐来欺鬓发,闲情将欲傲簪裾.苔钱遍地知多少,买得花枝不落无."
    ]
  },
  {
    "title": "未知",
    "author": "未知",
    "paragraphs": [
      "薄薄春云笼皓月,杏花满地堆香雪.醉垂罗袂倚朱栏,小数玉仙歌未阕."
    ]
  },
  {
    "title": "未知",
    "author": "未知",
    "paragraphs": [
      "西斋新竹两三茎,也有风敲碎玉声.莫恨移来栏槛远,譬如元本此间生."
    ]
  },
  {
    "title": "未知",
    "author": "未知",
    "paragraphs": [
      "绣林红岸落花钿,故去新来感自然.绝塞杪春悲汉月,长林深夜泣缃弦.锦书雁断应难寄,菱镜鸾孤貌可怜.独倚画屏人不会,梦魂才别戍楼边."
    ]
  },
  {
    "title": "未知",
    "author": "未知",
    "paragraphs": [
      "绮筵金碧照芳菲,酒满瑶卮水满池.去岁南岐离郡日,今春东蜀看花时.俭莲发脸当筹著,绪柳生腰按柘枝.座客半酣言笑狎,孔融怀抱正怡怡."
    ]
  },
  {
    "title": "未知",
    "author": "未知",
    "paragraphs": [
      "去年今日到荣州,五骑红尘入郡楼.貔虎只知迎太守,蛮夷不信是儒流.奸豪已息时将泰,疲瘵全苏岁又周.圣主若容辞重禄,便归烟水狎群鸥."
    ]
  },
  {
    "title": "未知",
    "author": "未知",
    "paragraphs": [
      "华林幽胜地,胡氏旧门闾.四远来名士,一家常义居.素风殊不坠,儒业未曾虚.何日谐寻访,琴棋万卷书."
    ]
  },
  {
    "title": "未知",
    "author": "未知",
    "paragraphs": [
      "家隠西山下,华林地绝尘.门旌千古义,学聚四方人.道致清云富,名随白日新.他年应许我,猿鹤一相亲."
    ]
  },
  {
    "title": "未知",
    "author": "未知",
    "paragraphs": [
      "南纪仙乡景最佳,林泉幽致有儒家.门旌孝义为人范,殿试贤能是国华.物象四时供野兴,图书万卷益生涯.遥思竹阁凭虚槛,下瞰章江浸晓霞."
    ]
  },
  {
    "title": "未知",
    "author": "未知",
    "paragraphs": [
      "滕王阁畔斗星傍,此处幽人构草堂.鹤散窗含松岛露,客来衣带橘洲香.诏旌门第殊恩沛,教被乡闾益讼藏.小圃花时三径雪,朝昏谁共对琴觞."
    ]
  },
  {
    "title": "未知",
    "author": "未知",
    "paragraphs": [
      "烟霞缥缈锁仙乡,万卷诗书一草堂.孝义声华辉北阙,门闾显赫耀南方.千寻瀑布侵肌冷,四季闲花扑鼻香.胜事人间无敌处,王公诗版砌虹梁."
    ]
  },
  {
    "title": "未知",
    "author": "未知",
    "paragraphs": [
      "桃李清明旧著行,门旌高映郤诜堂.乌衣里巷钦风化,曲水杯盘乐羽觞.客馆早邻徐孺宅,仙居今似武夷乡.家声传得缃缣事,后裔扬名道更光."
    ]
  },
  {
    "title": "未知",
    "author": "未知",
    "paragraphs": [
      "满架高峰隠史书,英儒冠盖会仙居.云霞满屋光难掩,松柏数庭景有余.累世子孙传孝义,一时旌表在门闾.要知感伏休征处,次第鸾凰上碧虚."
    ]
  },
  {
    "title": "未知",
    "author": "未知",
    "paragraphs": [
      "华林茂族蔼青芬,族本重华远裔孙.弟姪声光攀郤桂,君王恩渥表于闾.书帏月鉴琴横席,吟阁云残村隔原.多感朝英寄诗什,永留风雅贲丘园."
    ]
  },
  {
    "title": "未知",
    "author": "未知",
    "paragraphs": [
      "大易谈余庆,胡君世聚居.家声先孝弟,庭训守诗书.百堵环堂宇,千箱助岁储.荣逢平治日,天监表门闾."
    ]
  },
  {
    "title": "未知",
    "author": "未知",
    "paragraphs": [
      "门籍偏彰孝义名,书斋高启集群英.池光冷射缣缃帙,竹籁清含弦诵声.养鹤庭连栽药圃,驻僧居近煮茶铛.江上胜地文章盛,岁岁人看出谷鶑."
    ]
  },
  {
    "title": "未知",
    "author": "未知",
    "paragraphs": [
      "梁代真人上紫微,水盘山脚五云飞.杉松老尽无消息,犹得千一年度归."
    ]
  },
  {
    "title": "未知",
    "author": "未知",
    "paragraphs": [
      "五十衰翁二十妻,目昏发白已头低.绛帏深处休论议,天外青鸾伴木鸡."
    ]
  },
  {
    "title": "未知",
    "author": "未知",
    "paragraphs": [
      "雨集枯池时渐满,藤笼老木一翻新.如今且悦目前景,粧点亭台随分春."
    ]
  },
  {
    "title": "未知",
    "author": "未知",
    "paragraphs": [
      "翡翠戏翻荷叶雨,鹭鸶飞破竹林烟.时沽村酒临轩酌,旋碾新茶靠石煎."
    ]
  },
  {
    "title": "未知",
    "author": "未知",
    "paragraphs": [
      "觌面难逢处,如何顾鉴咦.乞师垂半偈,免使后人疑."
    ]
  },
  {
    "title": "未知",
    "author": "未知",
    "paragraphs": [
      "又领亲民任,星车别紫微.隼旟新命重,鹤发故人稀.云树看如画,风帆去似飞.乡中诸父老,荣羡锦衣归."
    ]
  },
  {
    "title": "未知",
    "author": "未知",
    "paragraphs": [
      "湘川佳致有浯溪,元结雄文向此题.想得后人难以继,高名常与白云齐."
    ]
  },
  {
    "title": "未知",
    "author": "未知",
    "paragraphs": [
      "弄珠滩上欲销魂,独把离怀寄酒樽.无限烟花不留意,忍教芳草怨王孙."
    ]
  },
  {
    "title": "未知",
    "author": "未知",
    "paragraphs": [
      "松接朝天路,钟闻贾客船.醮坛秋有月,丹井古无泉."
    ]
  },
  {
    "title": "未知",
    "author": "未知",
    "paragraphs": [
      "竹密通幽迳,桥横逐涧斜.阴崖耸圭璧,古蔓引龙蛇.寺僻虚僧磬,亭荒足兔罝.紫微今不见,著意采黄花."
    ]
  },
  {
    "title": "未知",
    "author": "未知",
    "paragraphs": [
      "万木参天绕寺篱,一声孤磬彻江湄.楼边已失陈鸿记,亭上犹存杜牧诗.细雨乍经岩溜响,嫩苔长积石桥危.知予好古心常切,僧与前山觅断碑."
    ]
  },
  {
    "title": "未知",
    "author": "未知",
    "paragraphs": [
      "珍重标前史,名教万古存.谁知刘越石,便是洞天门.变化终□测,神仙未易论.后人采扣处,白石又黄昏."
    ]
  },
  {
    "title": "未知",
    "author": "未知",
    "paragraphs": [
      "浔阳风景接洪都,传说胡君四世居.诗句满朝皆诵咏,君王旌孝表门闾.数闻过客谈多惠,几欲凭僧去借书.若把公卿名刻石,共瞻驷马慕相如."
    ]
  },
  {
    "title": "未知",
    "author": "未知",
    "paragraphs": [
      "文明天子重词臣,圣制褒扬日月新.宸翰特颁仙署额,皇风先发玉堂春.虬龙逸势诚难伏,鸾鹤回翔信得真.齐武任夸非入妙,汉章虽巧未通神.匪唯衒耀鼇宫客,兼是辉华凤阁人.幸接英儒同赞咏,辄书狂斐继清尘."
    ]
  },
  {
    "title": "未知",
    "author": "未知",
    "paragraphs": [
      "全家离锦水,五月下瞿塘.绣服青蛾女,雕鞍白面郎.累累辎重远,杳杳路歧长."
    ]
  },
  {
    "title": "未知",
    "author": "未知",
    "paragraphs": [
      "暂来双阙下,雅向九霞间.遂策云中杖,言归海上山.入林煮白石,服气驻朱颜.自愧风尘客,琼枝窅莫攀."
    ]
  },
  {
    "title": "未知",
    "author": "未知",
    "paragraphs": [
      "学就书闻在道林,几年辛苦用身心.九霄雨露酬知早,百首风骚立意深.青白野云闲里卧,古今碑碣醉中寻.因何负此多般艺,可惜教师鬓雪侵."
    ]
  },
  {
    "title": "未知",
    "author": "未知",
    "paragraphs": [
      "蛮牋象管少年时,几赋帘前祝寿诗.三殿荷恩卿相看,两朝承宠帝王知.寻穷太华高低景,念尽长安内外碑.可惜篆文今绝笔,李阳冰后只吾师."
    ]
  },
  {
    "title": "未知",
    "author": "未知",
    "paragraphs": [
      "太液池边看月时,好风吹动万年枝.谁家玉匣开新镜,露出清光些子儿."
    ]
  },
  {
    "title": "未知",
    "author": "未知",
    "paragraphs": [
      "军门半掩槐花宅,每过犹闻哭临声.渐穷老仆慵看马,著惨佳人懒按筝.诗侣酒徒消散尽,一场春梦越王城."
    ]
  },
  {
    "title": "未知",
    "author": "未知",
    "paragraphs": [
      "珠崖风景水南村,山下人家林下门.鹦鹉巢时椰结子,鹧鸪啼处竹生孙.渔盐家给无虚市,禾黍年登有酒尊.远客杖藜来往熟,却疑身世在桃源."
    ]
  },
  {
    "title": "未知",
    "author": "未知",
    "paragraphs": [
      "我爱真人居,高台倚寥泬.洞天开两扉,邈尔与世绝.缥缈乘鸾女,华颜映绿发.举手拂烟虹,吹笙弄松月.森罗窥万象,境异趣亦别.何必服金丹,飞身向蓬阙."
    ]
  },
  {
    "title": "未知",
    "author": "未知",
    "paragraphs": [
      "去岁海棠花发日,曾将诗句咏芳妍.今来花发春依旧,君已雄飞玉案前.骤隔清尘枢要地,独攀红蘂艳阳天.疏枝高映银台月,嫩叶低含绮阁烟.花落花开怀胜赏,春来春去感流年.清辞早缀巴人唱,妙翰犹缄蜀国牋.共仰壮图方赫耳,自嗟衰鬓转皤然.因凭鶑蝶传消息,莫望蓬莱有病仙."
    ]
  },
  {
    "title": "未知",
    "author": "未知",
    "paragraphs": [
      "几忆汤师役梦魂,醉吟想在落花村.背尘事见寻常说,出格诗曾子细论.书信寄凭虽有路,笑谈重约恨无门.今来鬓雪应多也,莫惜频频近酒罇."
    ]
  },
  {
    "title": "未知",
    "author": "未知",
    "paragraphs": [
      "内署延宾宴玉堂,紫闱深启会琳琅.云霏宝额题宸翰,金错瑶编勒御章.盘荐异羞罗彩翠,盏颂醇醴湛清光.柳当朱槛春先到,日过花砖影渐长.吟客尽容窥绮阁,栖禽应许托雕梁.观荣共乐文明代,惟愿登歌颂圣皇."
    ]
  },
  {
    "title": "未知",
    "author": "未知",
    "paragraphs": [
      "九霄新命降丝纶,荣列青宫听侍亲.著□显通天上籍,循陔重看海边春.入为鸳鹭行中客,归作烟霞象外人.一自二疏东去后,唯公千载继芳尘."
    ]
  },
  {
    "title": "未知",
    "author": "未知",
    "paragraphs": [
      "清贵无过近侍臣,多情犹忆旧交亲.金莲烛下裁诗句,麟角峰前寄隠沦.和气忽飘燕谷暖,好风徐起谢庭春.缄藏便是山家宝,留与儿孙世不贫."
    ]
  },
  {
    "title": "未知",
    "author": "未知",
    "paragraphs": [
      "蓬莱阁下旧邻居,偶别俄惊四载余.每见寒葭思倚玉,忽临秋水得双鱼.人间贵盛君谁及,物外优闲我自如.闻说归艎向春渚,深知不与道情疏."
    ]
  },
  {
    "title": "未知",
    "author": "未知",
    "paragraphs": [
      "往岁别京畿,栖山与众违.君心似松柏,雁足寄珠玑.学道情难笃,烧丹力尚微.云中鸡犬在,祇候主人归."
    ]
  },
  {
    "title": "未知",
    "author": "未知",
    "paragraphs": [
      "偶思皇泽来丹阙,却为禅斋返旧林.岭上白云终挂念,人间余事不关心.澄潭雨过秋涵月,古桧风生夜对琴.闻道石桥多胜境,几时相伴一闲寻."
    ]
  },
  {
    "title": "未知",
    "author": "未知",
    "paragraphs": [
      "江外力为儒,荣华表里闾.后生多折桂,数世必同居.筑室寒留谷,穿池夏养鱼.买山添胜境,移席讲新书.竹鸟邻僧刹,溪亭入野蔬.姓名喧魏阙,行止到公车.顾我曾游此,多年尚忆诸.未能重得去,寄咏一踌躇."
    ]
  },
  {
    "title": "未知",
    "author": "未知",
    "paragraphs": [
      "滁上分忧老外郎,昔年曾此典南漳.双旌引过题桥路,五里迎归衣锦乡.种是万株松树在,至今民唤作甘棠."
    ]
  },
  {
    "title": "未知",
    "author": "未知",
    "paragraphs": [
      "山矿生金乳,地官辟关门.石矿水直出,供养天心尊."
    ]
  },
  {
    "title": "未知",
    "author": "未知",
    "paragraphs": [
      "天风毗地势,地水转势头.沙石立来堆,水心主巨州."
    ]
  },
  {
    "title": "未知",
    "author": "未知",
    "paragraphs": [
      "八龙归顺起峰端,虎啸岩前左右回.好与子孙兴徒众,他时须降御书来."
    ]
  },
  {
    "title": "未知",
    "author": "未知",
    "paragraphs": [
      "入海浮生汗漫秋,紫皇高宴五云楼.霓裳曲罢天风起,吹散仙香满十洲."
    ]
  },
  {
    "title": "未知",
    "author": "未知",
    "paragraphs": [
      "楼锁彤霞地绝尘,碧桃花发九天春.东皇近日慵游宴,闲煞瑶池五色麟."
    ]
  },
  {
    "title": "未知",
    "author": "未知",
    "paragraphs": [
      "上清仙路有丹梯,影响行人到即迷.不会无端个渔父,阿谁教入武陵溪."
    ]
  },
  {
    "title": "未知",
    "author": "未知",
    "paragraphs": [
      "本来方朔是真仙,偶别丹台未得还.何事玉皇消息晚,忍教憔悴向人间."
    ]
  },
  {
    "title": "未知",
    "author": "未知",
    "paragraphs": [
      "新拜天官上玉都,紫皇亲授五灵符.群仙个个来相问,人世风光似此无."
    ]
  },
  {
    "title": "未知",
    "author": "未知",
    "paragraphs": [
      "有国由来在得贤,莫言兴废是循环.武侯星落周瑜死,平蜀降吴似等闲."
    ]
  },
  {
    "title": "未知",
    "author": "未知",
    "paragraphs": [
      "一树繁英夺眼红,开时先合占东风.可怜地僻无人赏,抛掷深山乱木中."
    ]
  },
  {
    "title": "未知",
    "author": "未知",
    "paragraphs": [
      "夹路轻风撼柳条,雨侵春态动无憀.采香陌上谁家女,湿损钗头翡翠翘."
    ]
  },
  {
    "title": "未知",
    "author": "未知",
    "paragraphs": [
      "满城春色花如雪,极目烟光月似钩.总是动人乡思处,更堪容易上高楼."
    ]
  },
  {
    "title": "未知",
    "author": "未知",
    "paragraphs": [
      "汉武年高慢帝图,任人曾不问贤愚.直饶四老依前出,消得江充宠佞无."
    ]
  },
  {
    "title": "未知",
    "author": "未知",
    "paragraphs": [
      "门掩松萝一迳深,偶携藜杖出前林.谁知尽日看山坐,万古兴亡总在心."
    ]
  },
  {
    "title": "未知",
    "author": "未知",
    "paragraphs": [
      "点点渔灯照浪清,水烟疏碧月胧明.小滩惊起鸳鸯处,一只采莲船过声."
    ]
  },
  {
    "title": "未知",
    "author": "未知",
    "paragraphs": [
      "家隔西秦无远信,身随东洛度流年.病来旅馆谁相问,牢落闲庭一树蝉."
    ]
  },
  {
    "title": "未知",
    "author": "未知",
    "paragraphs": [
      "旅怀秋兴正无涯,独倚危楼四望赊.谷变陵迁何处问,满川空有旧烟霞."
    ]
  },
  {
    "title": "未知",
    "author": "未知",
    "paragraphs": [
      "雪冻阴河半夜风,战回狂寇血漂红.据鞍遥指长安路,须刻麟台第一功."
    ]
  },
  {
    "title": "未知",
    "author": "未知",
    "paragraphs": [
      "愁听南楼角又吹,晓鸡啼后更分离.如何销得凄凉思,更劝灯前酒一巵."
    ]
  },
  {
    "title": "未知",
    "author": "未知",
    "paragraphs": [
      "霜梅先拆岭头枝,万卉千花冻不知.留得和羹滋味在,任他风雪苦相欺."
    ]
  },
  {
    "title": "未知",
    "author": "未知",
    "paragraphs": [
      "入谷先生一阵香,异花奇木簇禅堂.可怜门外高低路,万毂千蹄日日忙."
    ]
  },
  {
    "title": "未知",
    "author": "未知",
    "paragraphs": [
      "茅屋萧寥烟暗后,松窗寂历月明初.此时谁念孤吟客,唯有黄公一帙书."
    ]
  },
  {
    "title": "未知",
    "author": "未知",
    "paragraphs": [
      "天上瑶池覆五云,玉麟金凤好为群.不须更饮人间水,直是清流也污君."
    ]
  },
  {
    "title": "未知",
    "author": "未知",
    "paragraphs": [
      "悠悠信马春山曲,芳草和烟铺嫩绿.正被离愁著莫人,那堪更过相思谷."
    ]
  },
  {
    "title": "未知",
    "author": "未知",
    "paragraphs": [
      "圣泽安排当散地,贤侯优贷借新居.闲中亦有闲生计,写得南华一部书."
    ]
  },
  {
    "title": "未知",
    "author": "未知",
    "paragraphs": [
      "乱云堆里结茅庐,已共红尘迹渐疏.莫问野人生计事,窗前流水枕前书."
    ]
  },
  {
    "title": "未知",
    "author": "未知",
    "paragraphs": [
      "乍脱尘埃梦寐安,透明岩上一开颜.晚霞双处似闻雁,远目尽时犹有山.仙迹不随岩桂老,禅心长共岭云闲."
    ]
  },
  {
    "title": "未知",
    "author": "未知",
    "paragraphs": [
      "水共逍遥云共孤,混时言笑只佯愚.经年但醉宜城酒,千里惟担华岳图.寻野鹤来空碧洞,觅琴僧去渡重湖.人间再见知何日,乞取先生石辘轳."
    ]
  },
  {
    "title": "未知",
    "author": "未知",
    "paragraphs": [
      "古观重重遶翠微,杉松深处掩双扉.云生万壑投龙去,海隔三山放鹤归.花洞宴游春日永,石坛朝礼曙星稀.每听高论长生理,拟向寰中便拂衣."
    ]
  },
  {
    "title": "未知",
    "author": "未知",
    "paragraphs": [
      "怜君千里别,新马黑貂裘.白首辞乡泪,黄云入塞愁.月明沙碛夜,霜落雁门秋.去去燕然上,功名会见收."
    ]
  },
  {
    "title": "未知",
    "author": "未知",
    "paragraphs": [
      "青山园远嶂,流水泻鸣弦.游豫王正月,讴歌帝万年.草香吹辇路,鸟弄杂宫悬.霑醉尧尊酒,何由报所天."
    ]
  },
  {
    "title": "未知",
    "author": "未知",
    "paragraphs": [
      "忆昔僦居明德坊,官资俱是校书郎.青衫共直昭文馆,白首同登政事堂.佐国庙谟君已展,避贤荣路我犹妨.主恩至重何时报,老眼相看泪两行."
    ]
  },
  {
    "title": "未知",
    "author": "未知",
    "paragraphs": [
      "衡岳烟萝紫阁云,名高湖外晚游秦.清词古学儒生业,圆笠方袍释子身.竹杖拄归山里寺,篆书留与世间人.我疑簪组成为缚,空仰吾师去路尘."
    ]
  },
  {
    "title": "未知",
    "author": "未知",
    "paragraphs": [
      "吾宗何事独称雄,今昔名高继古风.王右军书传智永,李阳冰篆付英公.墨研天电煤疑绝,砚琢端溪石欲空.珍重真踪千载后,谁来三日看无穷."
    ]
  },
  {
    "title": "未知",
    "author": "未知",
    "paragraphs": [
      "□爱王家草圣踪,独于小篆苦留功.何人会得师高意,欲把时风变古风."
    ]
  },
  {
    "title": "未知",
    "author": "未知",
    "paragraphs": [
      "京国相逢意尽倾,不须池草梦中生.细将两地行藏语,消尽几番长短更.篱外黄花香共嗅,案头易传手中评.惭予才竭难为弟,况复输兄独秀名."
    ]
  },
  {
    "title": "未知",
    "author": "未知",
    "paragraphs": [
      "弱龄志登涉,壮即远行游.名山忍偏历,书剑多迟留.我思在锦水,木落巴山秋.愿随蛾眉月,影入平羌流.孤飞何处鹤,清唳寒云愁.赏心隔欢爱,怅望烟峦稠."
    ]
  },
  {
    "title": "未知",
    "author": "未知",
    "paragraphs": [
      "桐轩潇洒远尘机,伯始英风世不衰.千亩自封轻渭叟,五经同拜重宣尼.衣无常主门多义,仓有余粮俗共熙.仁智眼前从所乐,利名身外更何思.琴清善召云中鹤,床稳高蓍叶上龟.茶煮玉泉僧至日,酒𫇴金蚁菊芳时.往来虚席宾朋盛,朝暮过堂子弟奇.万卷诗书归腹箧,地仙踪迹少人知."
    ]
  },
  {
    "title": "未知",
    "author": "未知",
    "paragraphs": [
      "西游久不得师书,睹物相思展篆图.情厚未忘莲社约,分深曾伴橘洲居.青云作阵宜长卧,白酒资吟莫破除.见说近来挥彩笔,字皆飞动有功夫."
    ]
  },
  {
    "title": "未知",
    "author": "未知",
    "paragraphs": [
      "尘劳最是爱山居,借得丹台半日余.黄雪糁来松径满,白云飞去洞门虚.扫苔有客题诗句,滴露无人校道书.何日结巢依石室,早从湖海赋归欤."
    ]
  },
  {
    "title": "未知",
    "author": "未知",
    "paragraphs": [
      "秋庭肃肃风𩙫𩙫,寒星列空蟾魄高.搘颐静坐神不劳,鸟窠无端吹布毛."
    ]
  },
  {
    "title": "未知",
    "author": "未知",
    "paragraphs": [
      "禅得玄机笔得精,孤云光彩甚分明.毫端落纸堪为宝,海内无人不重名.山约终归双履在,髭因凉剃一刀轻.何妨换取群鹅了,却与迷徒指化城."
    ]
  },
  {
    "title": "未知",
    "author": "未知",
    "paragraphs": [
      "天不高,地不厚,自是时人觑不透.但看腊月二十五,依旧面南看北斗."
    ]
  },
  {
    "title": "未知",
    "author": "未知",
    "paragraphs": [
      "乾坤并万象,地狱及天堂.物物皆真见,头头用不伤."
    ]
  },
  {
    "title": "未知",
    "author": "未知",
    "paragraphs": [
      "堆山积岳来,一一尽尘埃.更拟论玄妙,冰消解瓦摧."
    ]
  },
  {
    "title": "未知",
    "author": "未知",
    "paragraphs": [
      "辩口利舌问,高低总不亏.还知应病药,诊候在临时."
    ]
  },
  {
    "title": "未知",
    "author": "未知",
    "paragraphs": [
      "当人如举唱,三句岂能该.有问如何事,南岳与天台."
    ]
  },
  {
    "title": "未知",
    "author": "未知",
    "paragraphs": [
      "相见不扬眉,君东我亦西.红霞穿碧落,白日绕须弥."
    ]
  },
  {
    "title": "未知",
    "author": "未知",
    "paragraphs": [
      "因僧问我西来意,我话居山七八年.草履只栽三个耳,麻衣曾补两番肩.东庵每见西庵雪,下涧长流上涧泉.半夜白云消散后,一轮明月到床前."
    ]
  },
  {
    "title": "未知",
    "author": "未知",
    "paragraphs": [
      "云门透法身,法身何许人.雁回沙塞北,鹦鹉慕西秦."
    ]
  },
  {
    "title": "未知",
    "author": "未知",
    "paragraphs": [
      "东家李四婆,西家来乞火.门外立少时,嗔他停滞我.恶发走归家,虚心屋里坐.可怜群小儿,终日受饥饿.有眼不点睛,空锁髑髅破."
    ]
  },
  {
    "title": "未知",
    "author": "未知",
    "paragraphs": [
      "五彩画牛头,黄金为点额.春晴二月初,农人皆取则.寒食贺新正,铁钱三五百."
    ]
  },
  {
    "title": "未知",
    "author": "未知",
    "paragraphs": [
      "钟声清,鼓声响,早晚相闻休妄想.荐得徒劳别问津,莫道山僧无伎俩."
    ]
  },
  {
    "title": "未知",
    "author": "未知",
    "paragraphs": [
      "两个童儿舁木鼓,左边打了右边舞.刹那变现百千般,分明示君君记取."
    ]
  },
  {
    "title": "未知",
    "author": "未知",
    "paragraphs": [
      "雪霁长空,迥野飞鸿.段云片片,向西向东."
    ]
  },
  {
    "title": "未知",
    "author": "未知",
    "paragraphs": [
      "支遁行藏惠远才,几年嵩少避浮埃.八行丹诏云间落,一对紫衣天上来.诵律夜窗寒月皎,闭门秋渚白莲开.名高自达帝王听,就降殊恩不假媒."
    ]
  },
  {
    "title": "未知",
    "author": "未知",
    "paragraphs": [
      "千官朝谒五门前,一路春风蜡烛烟.宫漏乍停班已定,紫云开处望尧天."
    ]
  },
  {
    "title": "未知",
    "author": "未知",
    "paragraphs": [
      "万国车书一太平,宫花无数管弦声.近臣入奏新祥瑞,昨夜黄河彻底清."
    ]
  },
  {
    "title": "未知",
    "author": "未知",
    "paragraphs": [
      "律管飞灰报早春,寿阳梅淡落香裀.词人竞进新诗入,俊思无过白舍人."
    ]
  },
  {
    "title": "未知",
    "author": "未知",
    "paragraphs": [
      "十二楼前御柳垂,九重城里百花时.宣州恰进红丝毯,便遣宫娥舞柘枝."
    ]
  },
  {
    "title": "未知",
    "author": "未知",
    "paragraphs": [
      "彤廷立仗雪初销,仙乐空悬䜩百寮.齐指终南称万寿,远平香案碧岧峣."
    ]
  },
  {
    "title": "未知",
    "author": "未知",
    "paragraphs": [
      "楼前宣赦掣金鸡,大礼新成彩仗归.万岁声高天地喜,庆云飞上衮龙衣."
    ]
  },
  {
    "title": "未知",
    "author": "未知",
    "paragraphs": [
      "中使传宣出未央,外宫庭燎发荣光.怪来连夜催仪注,元是平明册五王."
    ]
  },
  {
    "title": "未知",
    "author": "未知",
    "paragraphs": [
      "掖庭宫女仅千人,有勅都教放出门.恋主顿忘幽愤意,促辞中使尽啼痕."
    ]
  },
  {
    "title": "未知",
    "author": "未知",
    "paragraphs": [
      "翰苑新除李谪仙,鼇宫春雨湿花砖.宣来立草和亲诏,一笔书成对御前."
    ]
  },
  {
    "title": "未知",
    "author": "未知",
    "paragraphs": [
      "龙脑天香撒地衣,锦书新册太真妃.宫官一夜铺黄道,却踏金莲步步归."
    ]
  },
  {
    "title": "未知",
    "author": "未知",
    "paragraphs": [
      "飞烟缥缈拂楼台,才卷珠帘雉扇开.春满天颜两眉喜,玉关新有捷书来."
    ]
  },
  {
    "title": "未知",
    "author": "未知",
    "paragraphs": [
      "水殿东西夹翠楼,春乘步辇过瀛洲.赭袍如日花如锦,一半宫人尽裹头."
    ]
  },
  {
    "title": "未知",
    "author": "未知",
    "paragraphs": [
      "绣鞍新辔饰玫瑰,随驾堤边试马回.苑蕙香轻沙路湿,玉蹄沾得落花来."
    ]
  },
  {
    "title": "未知",
    "author": "未知",
    "paragraphs": [
      "帝诰皇坟味有余,万几无暇旋生疏.终须别置三千女,分记金华殿里书."
    ]
  },
  {
    "title": "未知",
    "author": "未知",
    "paragraphs": [
      "后苑秋晴校猎归,淡粧宫女尽戎衣.数中供奉谁精熟,斜勒骄骢掠草飞."
    ]
  },
  {
    "title": "未知",
    "author": "未知",
    "paragraphs": [
      "春雪轻轻洒露盘,真珠箔外玉勾栏.仙妃未起宫娃小,错报西楼晓月寒."
    ]
  },
  {
    "title": "未知",
    "author": "未知",
    "paragraphs": [
      "玉殿金扉夜不扃,露华如水洗圆灵.昭阳女伴新承宠,心祝君王拜寿星."
    ]
  },
  {
    "title": "未知",
    "author": "未知",
    "paragraphs": [
      "宫门闲掩兽镮斜,微雨新晴满地花.番次未当车驾出,却寻同伴学宣麻."
    ]
  },
  {
    "title": "未知",
    "author": "未知",
    "paragraphs": [
      "离宫春晚雨霏霏,日晚君王带雨归.翠辇急行红袂湿,中途方忆瓦油衣."
    ]
  },
  {
    "title": "未知",
    "author": "未知",
    "paragraphs": [
      "天玉风清北内闻,东朝相庆册储君.春坊晓奏元良瑞,鸡戟门西现彩云."
    ]
  },
  {
    "title": "未知",
    "author": "未知",
    "paragraphs": [
      "双双金刹出宫墙,内寺幡花散道场.妃子不来春雨细,玉真公主代行香."
    ]
  },
  {
    "title": "未知",
    "author": "未知",
    "paragraphs": [
      "欢笑声高出禁园,禄儿新样绣初翻.青娥阿监知非礼,心怕君王不敢言."
    ]
  },
  {
    "title": "未知",
    "author": "未知",
    "paragraphs": [
      "贪领吴娃唱鹧鸪,洞箫词赋顿生疏.沉吟不记当时字,却向宫中问婕妤."
    ]
  },
  {
    "title": "未知",
    "author": "未知",
    "paragraphs": [
      "碁品从来重一先,后庭无事绿窗闲.昭容不赌寻常物,言得千金紫玉环."
    ]
  },
  {
    "title": "未知",
    "author": "未知",
    "paragraphs": [
      "砌台春暖映垂杨,皇子皇孙戏艳阳.半𫘤半骄花里闹,真珠线断紫罗囊."
    ]
  },
  {
    "title": "未知",
    "author": "未知",
    "paragraphs": [
      "水晶宫闭月光铺,羯鼓声干雨点麤.一曲未终余思在,急宣前殿唤花奴."
    ]
  },
  {
    "title": "未知",
    "author": "未知",
    "paragraphs": [
      "春宵宫女著春绡,铃索无风自动摇.昼下珠帘猧子睡,红蕉窠下对芭蕉."
    ]
  },
  {
    "title": "未知",
    "author": "未知",
    "paragraphs": [
      "微雨点月汉宫秋,水殿疏萤黑处流.凤管不调慵进曲,却排银烛夜藏钩."
    ]
  },
  {
    "title": "未知",
    "author": "未知",
    "paragraphs": [
      "竹宫春祀望神仙,百和烟高杂绛烟.中夜上元来玉座,五云随凤驾珠𫐌."
    ]
  },
  {
    "title": "未知",
    "author": "未知",
    "paragraphs": [
      "小苏年少最多才,半酒扶将入内来.重饮玉钟方下笔,思泉如涌不劳催."
    ]
  },
  {
    "title": "未知",
    "author": "未知",
    "paragraphs": [
      "昨日传宣唤打毬,星丸月杖奉宸游.上阳宫女偏𫏋捷,争得楼前第一筹."
    ]
  },
  {
    "title": "未知",
    "author": "未知",
    "paragraphs": [
      "红骑翩翩小绣旗,苑中秋雁恰来时.何妨十日方归内,料得千官总不知."
    ]
  },
  {
    "title": "未知",
    "author": "未知",
    "paragraphs": [
      "萧萧宫树正秋风,虎圈门开辇路通.金屋阿娇心胆小,却嗔冯媛独当熊."
    ]
  },
  {
    "title": "未知",
    "author": "未知",
    "paragraphs": [
      "御府书踪字字奇,散教宫女倣来时.研精笔法难停稳,并恨羲之与献之."
    ]
  },
  {
    "title": "未知",
    "author": "未知",
    "paragraphs": [
      "去年因戏赐霓裳,权戴金冠奉玉皇.久著淡黄心觉厌,春来不敢便红粧."
    ]
  },
  {
    "title": "未知",
    "author": "未知",
    "paragraphs": [
      "骠国朝天进乐时,宫商依约似龟兹.教坊风便伶官俊,全曲偷将并不知."
    ]
  },
  {
    "title": "未知",
    "author": "未知",
    "paragraphs": [
      "道院秋眠对绮疏,翻思十五入宫初.花前听得君王道,禁掖三千总不如."
    ]
  },
  {
    "title": "未知",
    "author": "未知",
    "paragraphs": [
      "天子今朝就食迟,延英征得逸人归.灵台监里知嘉瑞,隔月先曾奏少微."
    ]
  },
  {
    "title": "未知",
    "author": "未知",
    "paragraphs": [
      "彤管先修女史箴,清才绝妙继词林.玉纤亲出黄金赐,愈见中宫逮下心."
    ]
  },
  {
    "title": "未知",
    "author": "未知",
    "paragraphs": [
      "白莲亭下柳垂丝,正是春波涮马时.宫女隔花相倚看,如龙步骤出涟漪."
    ]
  },
  {
    "title": "未知",
    "author": "未知",
    "paragraphs": [
      "慢拍红牙转眼波,念奴楼上一声歌.春喉爽朗天颜喜,不遣帘前乐器和."
    ]
  },
  {
    "title": "未知",
    "author": "未知",
    "paragraphs": [
      "乐府新呈按舞图,教时仍遣促功夫.梨园弟子知天意,月五楼前欲大酺."
    ]
  },
  {
    "title": "未知",
    "author": "未知",
    "paragraphs": [
      "南宫春牓奏贤良,万乘临轩试一场.赋出御题深称旨,状元先拜秘书郎."
    ]
  },
  {
    "title": "未知",
    "author": "未知",
    "paragraphs": [
      "春云如鹤惹银台,银牓宫门隔水开.女史尚书供甲令,玉妃明日祀高禖."
    ]
  },
  {
    "title": "未知",
    "author": "未知",
    "paragraphs": [
      "御制新成喜雪篇,六宫传写满香牋.金銮殿女曾偷和,不敢将呈万乘前."
    ]
  },
  {
    "title": "未知",
    "author": "未知",
    "paragraphs": [
      "雪鹘轻笼好六梢,五方供进内家调.灵和殿上乘风飏,一点秋星印碧霄."
    ]
  },
  {
    "title": "未知",
    "author": "未知",
    "paragraphs": [
      "宫花灼灼柳绵绵,一道春风响静鞭.驾出未知何处去,月华池上教龙舡."
    ]
  },
  {
    "title": "未知",
    "author": "未知",
    "paragraphs": [
      "丝丝新织御{革斿}缰,紫燕春鞍照地光.双控坠梢皆侍女,玉鞭柔软拂垂杨."
    ]
  },
  {
    "title": "未知",
    "author": "未知",
    "paragraphs": [
      "龙焙中春进乳茶,金瓶汤沃越瓯花.玉堂宣赐元承旨,明日登庸降白麻."
    ]
  },
  {
    "title": "未知",
    "author": "未知",
    "paragraphs": [
      "新生帝子浴漪兰,三日宫中列绮筵.嫔御称觞呼万岁,笙歌一片夜掀天."
    ]
  },
  {
    "title": "未知",
    "author": "未知",
    "paragraphs": [
      "日影风乌树影浓,黄门轻骑疾如风.一行御札缘何事,勅借宁王避暑宫."
    ]
  },
  {
    "title": "未知",
    "author": "未知",
    "paragraphs": [
      "如何帝女降钧天,泽国增封旧粉田.仙史多才颜似玉,乘鸾消息在今年."
    ]
  },
  {
    "title": "未知",
    "author": "未知",
    "paragraphs": [
      "金堂曲䜩夜厌厌,仙乐声清御酒黏.不用司宫排蜡烛,海人新贡夜明帘."
    ]
  },
  {
    "title": "未知",
    "author": "未知",
    "paragraphs": [
      "雪梅初谢小桃芳,院院鶑啼报海棠.昨日司花新奉勅,后园差使结丁香."
    ]
  },
  {
    "title": "未知",
    "author": "未知",
    "paragraphs": [
      "甘州唱罢晓光新,簇簇才人与美人.不分昭阳赵飞燕,汉皇夸是掌中身."
    ]
  },
  {
    "title": "未知",
    "author": "未知",
    "paragraphs": [
      "天上鸡人唱晓筹,严粧钟动景阳楼.千门竞洗燕脂面,流作香波入御沟."
    ]
  },
  {
    "title": "未知",
    "author": "未知",
    "paragraphs": [
      "东宫鸾凤卦中飞,花烛荧煌夜纳妃.明日龙楼歌舞罢,门前扫聚碎珠玑."
    ]
  },
  {
    "title": "未知",
    "author": "未知",
    "paragraphs": [
      "珠为双珮玉为箫,御女长眉称细腰.诏赐公卿纵游赏,春来频放紫宸朝."
    ]
  },
  {
    "title": "未知",
    "author": "未知",
    "paragraphs": [
      "春风法曲舞霓裳,绣罢深宫请赐香.司宝传言贵妃坐,真珠帘映雪衣娘."
    ]
  },
  {
    "title": "未知",
    "author": "未知",
    "paragraphs": [
      "红牋一幅卷明霞,纤手题诗寄大家.檀口微吟遶廊柱,蒙蒙春雨湿梨花."
    ]
  },
  {
    "title": "未知",
    "author": "未知",
    "paragraphs": [
      "麝波兰滟涌温汤,白玉莲花吐异香.春雪怕融偎侍女,尚衣新进蹙金裳."
    ]
  },
  {
    "title": "未知",
    "author": "未知",
    "paragraphs": [
      "鹦鹉今朝在辇竿,辇官防护换肩难.逡巡渐入花深处,却索低骢鞴玉鞍."
    ]
  },
  {
    "title": "未知",
    "author": "未知",
    "paragraphs": [
      "裹头宫女浅粧梳,选入昭阳奉玉舆.一曲新声春称旨,赐绯教赐小金鱼."
    ]
  },
  {
    "title": "未知",
    "author": "未知",
    "paragraphs": [
      "春赐千官䜩喜钱,任从行乐太平年.三十六所春宫馆,一一香风送管弦."
    ]
  },
  {
    "title": "未知",
    "author": "未知",
    "paragraphs": [
      "水心高殿接兰塘,才拂龙须一簟凉.瑟瑟枕函云母帐,冰盘仙果近人香."
    ]
  },
  {
    "title": "未知",
    "author": "未知",
    "paragraphs": [
      "春封东岳罢泥金,羽卫还宫禁御深.昨夜祥风来入律,侍臣朝进五弦琴."
    ]
  },
  {
    "title": "未知",
    "author": "未知",
    "paragraphs": [
      "万方琛贽泛云涛,来庆星枢电彩高.䜩罢乐声移别殿,对花重换赭红袍."
    ]
  },
  {
    "title": "未知",
    "author": "未知",
    "paragraphs": [
      "年来春早过新丰,只向官池祭玉龙.一片香云千里雨,樊川杜曲绣重重."
    ]
  },
  {
    "title": "未知",
    "author": "未知",
    "paragraphs": [
      "绣骑前驱尽国娃,芳园初看牡丹花.千官狼狈如蜂蝶,回避杨妃七宝车."
    ]
  },
  {
    "title": "未知",
    "author": "未知",
    "paragraphs": [
      "春水绫纹积翠池,凌波仙鸟拂花枝.黄衣宫使宣阎相,错入中书唤画师."
    ]
  },
  {
    "title": "未知",
    "author": "未知",
    "paragraphs": [
      "鱼龙百戏闹嘈嘈,戏罢珠楼日色高.移入芳林排小宴,赤瑛盘里进樱桃."
    ]
  },
  {
    "title": "未知",
    "author": "未知",
    "paragraphs": [
      "外国人来献宝珠,瑠璃双眼赤金须.奇形不欲宫中见,诏遣滕王进画图."
    ]
  },
  {
    "title": "未知",
    "author": "未知",
    "paragraphs": [
      "蚕馆春晴阴绿桑,亲蚕天气日初长.九嫔参酌前朝礼,须戴金钗十二行."
    ]
  },
  {
    "title": "未知",
    "author": "未知",
    "paragraphs": [
      "天地储祥集凤麟,凌烟高阁写功臣.宫中记得鸦儿句,偏问虞南第几人."
    ]
  },
  {
    "title": "未知",
    "author": "未知",
    "paragraphs": [
      "禁脔成功大殿邦,入朝宫骑绣双双.九霄弟子黄金辇,十万人家凭看窗."
    ]
  },
  {
    "title": "未知",
    "author": "未知",
    "paragraphs": [
      "春来车驾入西都,父老千人拜路隅.潜问马嵬端正树,枝条犹似旧家无."
    ]
  },
  {
    "title": "未知",
    "author": "未知",
    "paragraphs": [
      "腊日天寒苑猎迟,猎回诸卫龊枪旗.女真王子新朝觐,旋遣黄门赐口脂."
    ]
  },
  {
    "title": "未知",
    "author": "未知",
    "paragraphs": [
      "寒食宫中也禁烟,鬰金堂北画秋千.梨花明月皆如雪,时送清香到酒前."
    ]
  },
  {
    "title": "未知",
    "author": "未知",
    "paragraphs": [
      "玉管金筝入夜调,今宵灵匹下青霄.穿针鬭巧香烟湿,楼阁层层拂虹桥."
    ]
  },
  {
    "title": "未知",
    "author": "未知",
    "paragraphs": [
      "绣衣宫女把宫门,不遣中人谒至尊.晚霁微行向何处,灞陵原接杏花村."
    ]
  },
  {
    "title": "未知",
    "author": "未知",
    "paragraphs": [
      "殿角风琴细韵移,烛台春幸翰林时.三更向尽诸宫闭,犹在金銮夜赋诗."
    ]
  },
  {
    "title": "未知",
    "author": "未知",
    "paragraphs": [
      "幕次春排晓御楼,千官贺雨拜珠旒.斜阳却幸鸳鸯殿,袍袴宫人尽筑毬."
    ]
  },
  {
    "title": "未知",
    "author": "未知",
    "paragraphs": [
      "骊山讲武六师回,日月旗高过苑来.鞭入夹城箫鼓动,材林轻骑闹如雷."
    ]
  },
  {
    "title": "未知",
    "author": "未知",
    "paragraphs": [
      "虫响金阶捣练天,玉狻呀口喷香烟.来宵待赏中秋月,剩取珊瑚饤御筵."
    ]
  },
  {
    "title": "未知",
    "author": "未知",
    "paragraphs": [
      "月殿闻随羽客过,桂宫门外近天河.常娥装束还何似,潜问君王记得么."
    ]
  },
  {
    "title": "未知",
    "author": "未知",
    "paragraphs": [
      "便路横穿玉兔门,夜宣狎客䜩金罇.江郎才俊思华别,赐坐从容索绣墩."
    ]
  },
  {
    "title": "未知",
    "author": "未知",
    "paragraphs": [
      "重阳菊蘂泛香醪,上寿因添饮兴高.玉项琵琶犹未快,别宣金凤紫檀槽."
    ]
  },
  {
    "title": "未知",
    "author": "未知",
    "paragraphs": [
      "上苑欣逢祓禊辰,踏青因过望贤春.连昌宫使开金锁,步障花深不见人."
    ]
  },
  {
    "title": "未知",
    "author": "未知",
    "paragraphs": [
      "节假君王不坐朝,鬭残芳草日难销.樗蒲长幸皆宫戏,输与昭容玉步摇."
    ]
  },
  {
    "title": "未知",
    "author": "未知",
    "paragraphs": [
      "花萼楼高望柳堤,春桥横水短虹蜺.五陵游侠翩翩过,半脱朱袍鬭锦鸡."
    ]
  },
  {
    "title": "未知",
    "author": "未知",
    "paragraphs": [
      "虢国威仪过薛王,担夫争路气扬扬.宫嫔后出香车送,飐碎钗头玉凤凰."
    ]
  },
  {
    "title": "未知",
    "author": "未知",
    "paragraphs": [
      "秋天如水月如霜,玉笛风清曲破长.众乐任高声迥别,六宫齐道是君王."
    ]
  },
  {
    "title": "未知",
    "author": "未知",
    "paragraphs": [
      "今夜金吾不禁街,灯山火树准宣牌.长安一片星河里,丹凤楼高众乐谐."
    ]
  },
  {
    "title": "未知",
    "author": "未知",
    "paragraphs": [
      "太液春波浅荡舟,花如血点水如油.波臣莫织青丝网,自有银轮翡翠钩."
    ]
  },
  {
    "title": "未知",
    "author": "未知",
    "paragraphs": [
      "五岳无尘四海清,太平天子爱长生.蓬莱方士壶中宿,旋种仙芝一夜成."
    ]
  },
  {
    "title": "未知",
    "author": "未知",
    "paragraphs": [
      "南内天花照从官,上皇春醉圣情欢.月中闲说骊山事,笑向将军道阿瞒."
    ]
  },
  {
    "title": "未知",
    "author": "未知",
    "paragraphs": [
      "绣额珠帘窣地重,微风吹动牡丹枝.金笼鹦鹉耽春睡,忘却新教御制诗."
    ]
  },
  {
    "title": "未知",
    "author": "未知",
    "paragraphs": [
      "便殿沉沉永巷秋,宫中击拂最风流.参差玉指和花数,恰到君王自得头."
    ]
  },
  {
    "title": "未知",
    "author": "未知",
    "paragraphs": [
      "宫棋初罢请银笙,合曲偏宜钿面筝.未伏延年花下唱,金钱百万赏新声."
    ]
  },
  {
    "title": "未知",
    "author": "未知",
    "paragraphs": [
      "春营小殿号披香,宣借天孙作学堂.李白宫词多好句,侧书红壁两三行."
    ]
  },
  {
    "title": "未知",
    "author": "未知",
    "paragraphs": [
      "嘉阳信美郡,风物眷多奇.有湖题明月,有楼名荔枝."
    ]
  },
  {
    "title": "未知",
    "author": "未知",
    "paragraphs": [
      "菩萨悲深居此地,峨眉名重镇南州.不知立处高多少,只见星辰在下头."
    ]
  },
  {
    "title": "未知",
    "author": "未知",
    "paragraphs": [
      "纤吹浮云荐,非因散巧楼.灵俦不可觌,仙溪泛悠悠."
    ]
  },
  {
    "title": "未知",
    "author": "未知",
    "paragraphs": [
      "去年今夜此堂前,人正清歌月正圆.今夜秋来人且散,不如云雾蔽青天."
    ]
  },
  {
    "title": "未知",
    "author": "未知",
    "paragraphs": [
      "云彩冰光似去年,去年人月两婵娟.今宵不辨连明坐,拚醉抽身黑处眠."
    ]
  },
  {
    "title": "未知",
    "author": "未知",
    "paragraphs": [
      "霜冷风清九月九,茱萸黄菊家园有.何时玉殿接千官,称觞共进南山寿."
    ]
  },
  {
    "title": "未知",
    "author": "未知",
    "paragraphs": [
      "陶家篱落菊花开,醉拟西风立钓台.一座良交皆不见,数声燕雁戛云来."
    ]
  },
  {
    "title": "未知",
    "author": "未知",
    "paragraphs": [
      "秋色萧萧野水边,茱萸时节菊花天.明时未达青云晚,惆怅登高又一年."
    ]
  },
  {
    "title": "未知",
    "author": "未知",
    "paragraphs": [
      "宣毫歙墨川笺纸,寄与麻家小秀才.七岁能吟天骨异,前生应折桂枝来."
    ]
  },
  {
    "title": "未知",
    "author": "未知",
    "paragraphs": [
      "中酒事俱妨,偷眠就黑房.静嫌鹦鹉闹,渴忆荔枝香.病与慵相续,心和梦尚狂.从今改题品,不号醉为乡."
    ]
  },
  {
    "title": "未知",
    "author": "未知",
    "paragraphs": [
      "化作奇形随物态,散成文锦自天机.红堆远峤日初上,碧满长空人未归.逸兴狂来连海阔,高情间甚出山飞.须知深处藏雷雨,不独江边遶钓矶."
    ]
  },
  {
    "title": "未知",
    "author": "未知",
    "paragraphs": [
      "一春情调淡悠悠,闲倚书窗背小楼.暖日只添中酒睡,晚风频动惜花愁.鶑冲舞蝶侵人过,絮逐天丝触处游.已为韶光发惆怅,可堪家近白苹洲."
    ]
  },
  {
    "title": "未知",
    "author": "未知",
    "paragraphs": [
      "隔岸黄鹂语,当轩白鸟斜.晚来风紧处,飞絮满人家."
    ]
  },
  {
    "title": "未知",
    "author": "未知",
    "paragraphs": [
      "谁将枝叶染还裁,却使馨香次第来.春柄定教三月主,天心合与一齐开.如何零露方滋菊,岂得东风不为梅.低蹙艳容愁似语,也疑由命不由才."
    ]
  },
  {
    "title": "未知",
    "author": "未知",
    "paragraphs": [
      "年来又惜别清尘,故国荣过喜风新.竹叶莫辞千日酒,梅花惟寄一枝春.苦心曾未抛黄卷,得路终期近紫宸.不待政成迎风诏,颂声洋溢桂州人."
    ]
  },
  {
    "title": "未知",
    "author": "未知",
    "paragraphs": [
      "却忆醉相逢,云深太白东.离别经腊雪,魂梦又春风.芳草晴天阔,黄鹂细雨中.倚筇愁望处,烟树远蒙笼."
    ]
  },
  {
    "title": "未知",
    "author": "未知",
    "paragraphs": [
      "重瞳天子狩南荒,二女音容已渺茫.静听瑶琴当皓月,再闻珠泪洒幽篁.松愁老鹤清无梦,水映疏萤冷放光.一夜辽辽千古意,香魂依约遶潇湘."
    ]
  },
  {
    "title": "未知",
    "author": "未知",
    "paragraphs": [
      "莫辞征骑去迢迢,尽泻纯诚许圣朝.北阙皇恩从此布,南方沴气必然销.为诗自可怡情性,服药尝闻助摄调.仙馆粉闱官职好,定期骞翥上烟霄."
    ]
  },
  {
    "title": "未知",
    "author": "未知",
    "paragraphs": [
      "十八般书四海传,长安话别已多年.今来帝里重相见,转觉师心更自然.下笔入神皆得法,出言成句尽通玄.花时乘兴先行乐,月夜忘机静坐禅.到处僧俗争识面,满朝英俊赠佳篇.长沙母葬彰纯孝,八水人思有善缘.衡岳醉投秋雨寺,汉江吟渡夕阳舡.前期指在春三月,回首东风好著鞭."
    ]
  },
  {
    "title": "未知",
    "author": "未知",
    "paragraphs": [
      "□应春处即□春,粉面□相□番新.语得必传天上事,摘来真是掌中身.百花推戴教为主,□日妖□欲□人.无可奈何□爱惜,少偷金蘂咽芳津."
    ]
  },
  {
    "title": "未知",
    "author": "未知",
    "paragraphs": [
      "日华鲜丽露华浓,梳流香朝竞□容.来在梦中甘化蝶,入伊心里不如蜂.宫娥捧拥西施醉,天乐喧阗虢国风.高拗浮□须继烛,玳簪分载酒千钟."
    ]
  },
  {
    "title": "未知",
    "author": "未知",
    "paragraphs": [
      "春心相惜最相亲,湘叶忩忩换翠裙.双蒂喜如嫔二女,一枝愁似寡文君.艳繁谁卷真珠看,香好曾歌琥珀闻.深染鲛绡笼玉槛,莫教飞去作卿云."
    ]
  },
  {
    "title": "未知",
    "author": "未知",
    "paragraphs": [
      "烟容粉态傍歌楼,半似窥人半似羞.把笔乍题先巧笑,凭栏微唤不回头.吹干玉笛香犹在,槌破灵鼍爱未休.更得黄鹂将粉蝶,东西南北说风流."
    ]
  },
  {
    "title": "未知",
    "author": "未知",
    "paragraphs": [
      "澹黄容止间深檀,妥媠香红露未干.和泪似嫌春渐老,向人如说夜来寒.粧成有样教天媛,礼绝无心下国兰.针绣笔描俱未是,好风相倚笑边鸾."
    ]
  },
  {
    "title": "未知",
    "author": "未知",
    "paragraphs": [
      "锦为行障绣为衾,不杀猩猩色已深.花谱扬名居一品,药栏才见赏千金.谁忘正为褰珠箔,得意惟能挑玉琴.洛水桥南三月里,两无言语各知心."
    ]
  },
  {
    "title": "未知",
    "author": "未知",
    "paragraphs": [
      "风排香阵拂瑶墀,御苑新晴烂漫时.十五素娥羞水色,三千红面洗胭脂.宫腰暎酒思轻舞,檀口偎牋欲咏诗.铁石心肠为君变,多情多恨一枝枝."
    ]
  },
  {
    "title": "未知",
    "author": "未知",
    "paragraphs": [
      "水精冠叶镂春冰,巧思镌研仿未能.风砑红绡光点血,暖销金镂细含棱.韶容旖旎终无比,晚艳低佪更可憎.戏脱仙衣亲手覆,香身柔软力难胜."
    ]
  },
  {
    "title": "未知",
    "author": "未知",
    "paragraphs": [
      "春风平地谪花仙,红袅生香下九天.艳欲背身垂玉筯,动如移步索金莲.含情待去为云雨,忍笑佯来听管弦.胧月轻寒应不惯,夜深浑拟傍藂眠."
    ]
  },
  {
    "title": "未知",
    "author": "未知",
    "paragraphs": [
      "许多颜色泥春娇,就里轻红最□饶.生处地须名紫府,落时魂想返青霄.霞英散焰烧纤手,药粉飘香著步摇.轻剪自怜支节痛,倚烟啼露一无憀."
    ]
  },
  {
    "title": "未知",
    "author": "未知",
    "paragraphs": [
      "君家仙馆带村塘,气象清鲜雅趣长.千里客来如海纳,一楼书静透山光.门闾旌表芝泥贵,科篇联翩桂籍香.帝里词人多景慕,谩题诗句满修篁."
    ]
  },
  {
    "title": "未知",
    "author": "未知",
    "paragraphs": [
      "吉音来碧落,帖子报红牋.清夜惊神王,胧明到省前.风中宫漏尽,日出榜绳悬."
    ]
  },
  {
    "title": "未知",
    "author": "未知",
    "paragraphs": [
      "安得神仙术,试为施康济.使此平望村,如吾江子汇."
    ]
  },
  {
    "title": "未知",
    "author": "未知",
    "paragraphs": [
      "红药深严肃广筵,嘉招仍许厕群仙.忽窥宸翰云龙动,乍揭天辞日月悬.散作楷模争宝惜,永刊金石共流传.况当枚马从容地,仍集班扬侍从贤.敢窃休明为盛观,愿陈风咏播薰弦.不辞胜引承欢醉,长洽升平亿万年."
    ]
  },
  {
    "title": "未知",
    "author": "未知",
    "paragraphs": [
      "满眼烟霞与宅连,义高孝弟代相传.彤庭召对曾承诏,内府颁书特奉宣.学古一门遵法度,礼宾群仆尽精贤.竺斋月夜招琴客,花院春风恣饮筵.乘兴访僧因挂褐,傍秋买鹤不争钱.半空山色长供望,彻晓清泉缓醒眠.残暑就溪开敞槛,晚凉观稼入平川.神仙药术亲留写,朝达诗牌自把悬.携手漫思为好伴,此身方恨未归田.忆君几度西南望,遥想情风寄一篇."
    ]
  },
  {
    "title": "未知",
    "author": "未知",
    "paragraphs": [
      "塞日穿痕断,边云背影飞.缥缈随黄屋,阴沈护御衣."
    ]
  },
  {
    "title": "未知",
    "author": "未知",
    "paragraphs": [
      "谁言今古事难穷,大抵荣枯总是空.算得生前随梦蝶,争如云外指冥鸿.暗添雪色眉根白,旋落花光脸上红.惆怅荒原懒回首,暮林萧索起悲风."
    ]
  },
  {
    "title": "未知",
    "author": "未知",
    "paragraphs": [
      "篆高神品,秀爽天骨.敏搆机先,谈深理窟.濬极苍源,玄臻籀闼.玉无疵瑕,车有𫐐𫐄.达识圆明,灵襟洞豁.粹禀飞星,胸挂流月.大饮陶陶,闲游兀兀.肯如常人,名利干没."
    ]
  },
  {
    "title": "未知",
    "author": "未知",
    "paragraphs": [
      "拟息游方兴,萝龛近翠微.几程劳夜梦,一锡向秋归.月彩笼清磬,岚光润紫衣.重寻溪上路,枫叶下岩扉."
    ]
  },
  {
    "title": "未知",
    "author": "未知",
    "paragraphs": [
      "业就携筇别五湖,御帘香暖几曾趋.精搜象外吟情逸,玄达禅中惠性殊.江坞秋思霜橘美,云房高寄海峰孤.白莲共结他年约,还放疏慵入社无."
    ]
  },
  {
    "title": "未知",
    "author": "未知",
    "paragraphs": [
      "好文英主古难齐,宠重词臣意弗低.睿藻清新刊翠琰,神踪飞动在璇题.芸签许效蓬莱阁,花槛容模罨画溪.乐圣朋侪开绮席,爱君诚抱挂金闺.买臣晚遇知多幸,犬子端忧思转稽.天地恩私无以报,只将兢慎对芝泥."
    ]
  },
  {
    "title": "未知",
    "author": "未知",
    "paragraphs": [
      "画师不肯传风蝶,故作枯干逞奇绝.清秋未合结繁阴,深户何从洒飞雪.雪里鸭儿苦耐寒,眠沙枕浦白云团,黄芦槭槭枝叶干.江头鸣雁恰飞起,恍如身到潇湘间.潇相洞庭云水隔,山路坡陁断行客.从来冬景画已难,况有翎毛似崔白.已觉冰漫稻粱少,更疑水宿溪垠窄.生平有道付沧洲,今日床头动行色.屏风主人家近远,我昔曾过浔阳县,田芦野雁尝亲见.出门解榻定相逢,借我家乡令对面."
    ]
  },
  {
    "title": "未知",
    "author": "未知",
    "paragraphs": [
      "三四百年寺,今来国又清.若非逢圣祚,徒自有嘉名.月殿五峰色,风松十里声.不缘君命束,便好脱尘缨."
    ]
  },
  {
    "title": "未知",
    "author": "未知",
    "paragraphs": [
      "多病眼昏书懒寄,烦君远寄密蒙花.愁无内史兼词翰,为写真方到海涯."
    ]
  },
  {
    "title": "未知",
    "author": "未知",
    "paragraphs": [
      "桂林平地起山尖,独此奇峰个个圆.上应星辰三四点,中藏空洞几千年.乘槎客子频相访,骑鹤仙人竟不还.多少南来骢马客,品题诗句细磨镌."
    ]
  },
  {
    "title": "未知",
    "author": "未知",
    "paragraphs": [
      "昨夜西风烂漫秋,今朝东岸独垂钩.紫袍不识蓑衣客,曾对君王十二旒."
    ]
  },
  {
    "title": "未知",
    "author": "未知",
    "paragraphs": [
      "一壶村酒胶牙酸,十数胡皴彻骨干.随著四婆裙子后,杖头挑去赛蚕官."
    ]
  },
  {
    "title": "未知",
    "author": "未知",
    "paragraphs": [
      "未会牵牛意若何,须邀织女弄金梭.年年乞与人间巧,不道人间巧已多."
    ]
  },
  {
    "title": "未知",
    "author": "未知",
    "paragraphs": [
      "忽闻高柳噪新蝉,厌暑情怀顿豁然.庭槛夜凉风撼竹,池塘香散水摇莲.鲈鱼鲙忆奔江浦,焦尾琴思换蜀弦.莫遣金樽空对月,满斟高唱混流年."
    ]
  },
  {
    "title": "未知",
    "author": "未知",
    "paragraphs": [
      "软绿柔蓝著胜衣,倚船吟钓正相宜.蒹葭影里和烟卧,菡萏香中带雨披.狂脱酒家春醉后,乱堆渔舍晚晴时.直饶紫绶金章贵,未肯轻轻博换伊."
    ]
  },
  {
    "title": "未知",
    "author": "未知",
    "paragraphs": [
      "更无落魄耽杯酒,更莫猖狂爱咏诗.今日捉将官里去,这回断送老头皮."
    ]
  },
  {
    "title": "未知",
    "author": "未知",
    "paragraphs": [
      "种茶岩接红霞坞,灌稻泉生白石根.皤腹老翁眉似雪,海棠花下戏儿孙."
    ]
  },
  {
    "title": "未知",
    "author": "未知",
    "paragraphs": [
      "短羽新来别海阳,真珠高卷语雕梁.佳人未必全听尔,正把金针绣凤凰."
    ]
  },
  {
    "title": "未知",
    "author": "未知",
    "paragraphs": [
      "马头闲觉入从容,叠嶂清秋度百重.长见孤云能作雨,未应片水不藏龙.花村几处连修竹,涧石谁家倚瘦松.本若无心许明代,好寻巢许此韬踪."
    ]
  },
  {
    "title": "未知",
    "author": "未知",
    "paragraphs": [
      "稻穗登场谷满车,家家鸡犬更桑麻.谩栽木槿成篱落,已得清阴又得花."
    ]
  },
  {
    "title": "未知",
    "author": "未知",
    "paragraphs": [
      "周遭圩岸缭山城,一眼圩田翠不分.行到秋苗初熟处,翠茸锦上织黄云."
    ]
  },
  {
    "title": "未知",
    "author": "未知",
    "paragraphs": [
      "古来圩岸护隄防,岸岸圩圩种绿杨.岁久树根无寸土,绿杨走入水中央."
    ]
  },
  {
    "title": "未知",
    "author": "未知",
    "paragraphs": [
      "寒云古木罩星台,凡骨仙踪信可哀.二十年前曾此到,一千年内未归来."
    ]
  },
  {
    "title": "未知",
    "author": "未知",
    "paragraphs": [
      "零零夜雨渍愁根,触物伤离好断魂.莫怪杜鹃飞去尽,紫微花里有啼猿."
    ]
  },
  {
    "title": "未知",
    "author": "未知",
    "paragraphs": [
      "一巢功绩破春光,絮落花残两翅狂.月树风枝不栖去,强来言语泥雕梁."
    ]
  },
  {
    "title": "未知",
    "author": "未知",
    "paragraphs": [
      "难把菱花照素颜,试临春水插花看.木兰船上游春子,笑指荆钗下远滩."
    ]
  },
  {
    "title": "未知",
    "author": "未知",
    "paragraphs": [
      "何处相逢万事忙,卓家楼上百淘香.明朝渐近山僧寺,更为残花醉一场."
    ]
  },
  {
    "title": "未知",
    "author": "未知",
    "paragraphs": [
      "庾家楼上谢家池,处处风烟少旧知.明日落花谁共醉,野溪猿鸟恨归迟."
    ]
  },
  {
    "title": "未知",
    "author": "未知",
    "paragraphs": [
      "淡云残雪簇江天,策蹇迟回客兴阑.持钵老僧来咒水,倚船商女待搬滩.沙翘白鹭非真静,竹映繁梅奈苦寒.阮籍莫嗟歧路异,旧山溪畔有渔竿."
    ]
  },
  {
    "title": "未知",
    "author": "未知",
    "paragraphs": [
      "昔年曾到此山来,百鸟声中酒一杯.最好寺边开眼处,段文昌有读书台."
    ]
  },
  {
    "title": "未知",
    "author": "未知",
    "paragraphs": [
      "偏宜酥壁称闲情,白似溪云薄似冰.不是野人嫌月色,免教风弄读书灯."
    ]
  },
  {
    "title": "未知",
    "author": "未知",
    "paragraphs": [
      "愁杀离家未达人,一声声到枕前闻.苦吟莫入朱门里,满耳笙歌不听君."
    ]
  },
  {
    "title": "未知",
    "author": "未知",
    "paragraphs": [
      "今日出东郊,东郊好春色.青青原上草,莫放征马食."
    ]
  },
  {
    "title": "未知",
    "author": "未知",
    "paragraphs": [
      "江柳弄风颦翠黛,山光著雨湿臙脂.却收短棹拈长笛,一叶舟中仰面吹."
    ]
  },
  {
    "title": "未知",
    "author": "未知",
    "paragraphs": [
      "老来弓剑喜离身,说著沙场更怆神.任使将军全得胜,归时须少去时人."
    ]
  },
  {
    "title": "未知",
    "author": "未知",
    "paragraphs": [
      "聚散虚空去复还,野人闲处倚筇看.不知身是无根物,蔽月遮星作万端."
    ]
  },
  {
    "title": "未知",
    "author": "未知",
    "paragraphs": [
      "秋风凛凛月依依,飞过高梧影里时.处暗若教同众类,世间争得有人知."
    ]
  },
  {
    "title": "未知",
    "author": "未知",
    "paragraphs": [
      "纵无汲引味清澄,冷浸寒空月一轮.凿处若教当要路,为君常济往来人."
    ]
  },
  {
    "title": "未知",
    "author": "未知",
    "paragraphs": [
      "开花空道胜于草,结实何曾济得民.却笑野田禾与黍,不闻弦管过青春."
    ]
  },
  {
    "title": "未知",
    "author": "未知",
    "paragraphs": [
      "艳拂衣襟蕊拂杯,遶枝闲共蝶徘徊.春风满目还惆怅,半欲离披半未开."
    ]
  },
  {
    "title": "未知",
    "author": "未知",
    "paragraphs": [
      "脸腻香薰似有情,世间何物比轻盈.湘妃雨后来池看,碧玉盘中弄水晶."
    ]
  },
  {
    "title": "未知",
    "author": "未知",
    "paragraphs": [
      "又随桃李一时荣,不逐东风处处生.疑是四方嫌不种,教于蜀地独垂名."
    ]
  },
  {
    "title": "未知",
    "author": "未知",
    "paragraphs": [
      "几代生涯傍海涯,两三间屋盖芦花.灯前笑说归来夜,明月随船送到家."
    ]
  },
  {
    "title": "未知",
    "author": "未知",
    "paragraphs": [
      "流落天涯与海涯,旧山终日恨归迟.思量却得蹉跎力,会尽人间一肚皮."
    ]
  },
  {
    "title": "未知",
    "author": "未知",
    "paragraphs": [
      "江楼四面立屏风,到此诗家合用功.沽酒店藏花影内,打渔村在浪声中."
    ]
  },
  {
    "title": "未知",
    "author": "未知",
    "paragraphs": [
      "渔家分得两三茎,公退徐吟思倍清.官满不将归旧隠,萧萧留与后人听."
    ]
  },
  {
    "title": "未知",
    "author": "未知",
    "paragraphs": [
      "大道分明绝点尘,何须枯坐始相亲.杖藜日涉谿山趣,便是烟霞物外人."
    ]
  },
  {
    "title": "未知",
    "author": "未知",
    "paragraphs": [
      "六幅冰绡挂翠庭,危峰叠嶂鬭峥嵘.却因一夜芭蕉雨,疑是岩前瀑布声."
    ]
  },
  {
    "title": "未知",
    "author": "未知",
    "paragraphs": [
      "逍遥知语默,境外见真空.有位皆玄感,无缘不用功.义说三才理,幽深万事通.因依堪法则,答谢向旻穹."
    ]
  },
  {
    "title": "未知",
    "author": "未知",
    "paragraphs": [
      "大道虚无境,信之则有灵.幽深玄妙理,运转几曾停.拘束从何益,周通静杳冥.真空非作相,善应保安宁."
    ]
  },
  {
    "title": "未知",
    "author": "未知",
    "paragraphs": [
      "我自常安乐,凡情勿笑耶.云生诸洞府,棘不放仙花.地卑三光照,天开五色霞.未知何所是,善愿理交加."
    ]
  },
  {
    "title": "未知",
    "author": "未知",
    "paragraphs": [
      "我达逍遥理,阴阳运五行.道从初一变,德合混三清.圣境堪依仗,狐疑事不成.异端违雅淡,返祸自轻生."
    ]
  },
  {
    "title": "未知",
    "author": "未知",
    "paragraphs": [
      "逍遥人控鹤,碧落压天津.达理通含识,虚无即是真.河车谁肯信,铅汞本相亲.造化皆如此,今缘论宿因."
    ]
  },
  {
    "title": "未知",
    "author": "未知",
    "paragraphs": [
      "何处堪依仗,经心便皱眉.世情多诡诈,业重信愚痴.取次招他谤,违非不自知.貌恭无德行,祸福在修持.小人以小善为无益而弗为也,以小恶为无伤而弗去也,此正在改过修持尔.虚无知大道,极意思悠然.摩日云中雁,潇湘水似天.孤峰高远近,宝月莹团圆.信解明开悟,青霄在目前."
    ]
  },
  {
    "title": "未知",
    "author": "未知",
    "paragraphs": [
      "逍遥名有理,得一便知空.道本皆深邃,凡为不易穷.品流才雅淡,格致意潜通.救世传相益,因成顺八风."
    ]
  },
  {
    "title": "未知",
    "author": "未知",
    "paragraphs": [
      "谁测玄机圣,天功地久长.群生皆是性,道德有圆方.妍丑随情意,於戏细酌量.达人知淡泊,默默见非常."
    ]
  },
  {
    "title": "未知",
    "author": "未知",
    "paragraphs": [
      "道德谁分别,逍遥我自由.时情人不达,深理少相投.己是终无益,非他作逗留.奈何为各异,未定复还休."
    ]
  },
  {
    "title": "未知",
    "author": "未知",
    "paragraphs": [
      "奥义通玄化,精微妙入神.功程随志愿,贬降背于真.静默堪为法,无言事可亲.逢师传口诀,金玉变埃尘."
    ]
  },
  {
    "title": "未知",
    "author": "未知",
    "paragraphs": [
      "清静真空理,不无解者难.纵横依见性,廓落智中观.坦荡归仁德,辛勤久远看.勿教为逆顺,平地入云端."
    ]
  },
  {
    "title": "未知",
    "author": "未知",
    "paragraphs": [
      "乾坤常运转,兀兀见众生.利物终相应,施为愿要精.身慵何隠遁,舌辩谩纵横.种性归真理,因缘有重轻."
    ]
  },
  {
    "title": "未知",
    "author": "未知",
    "paragraphs": [
      "仙经无限意,龙虎返丹砂.采缀阴阳理,终期岁月赊.求来皆有应,不信固难夸.忙说闲清境,真诚悟几家."
    ]
  },
  {
    "title": "未知",
    "author": "未知",
    "paragraphs": [
      "阳与阴和合,须从一字求.分明皆是象,作相不能投.举措先真实,精麤各自柔.恒持通觉悟,万派水东流."
    ]
  },
  {
    "title": "未知",
    "author": "未知",
    "paragraphs": [
      "铅汞精修炼,阴阳协物情.花开黄道正,药就紫烟轻.海峤浮云合,神光照室明.彩霞高丽日,细意话长生."
    ]
  },
  {
    "title": "未知",
    "author": "未知",
    "paragraphs": [
      "照然明道德,万象有其端.变化疑谁信,超凡入圣看.幽玄深自在,眇邈就中难.但味风尘里,方知宇宙宽."
    ]
  },
  {
    "title": "未知",
    "author": "未知",
    "paragraphs": [
      "世界无穷尽,论之远更深.阴阳分皂白,瓦砾变黄金.报应终还有,邪求不易寻.忩忙谁正定,须是合天心."
    ]
  },
  {
    "title": "未知",
    "author": "未知",
    "paragraphs": [
      "世利贪拘束,欺心自不知.一真求意在,四叙绝参差.顿悟超诸圣,娱情改换痴.生前如似梦,愿重细推之."
    ]
  },
  {
    "title": "未知",
    "author": "未知",
    "paragraphs": [
      "愚痴常似醉,何异梦中人.欲达终无见,怀疑道岂亲.非为贪闭口,那是益于身.先生堪寂默,种福不传因."
    ]
  },
  {
    "title": "未知",
    "author": "未知",
    "paragraphs": [
      "人救眼前急,何曾利益心.愚迷终浅见,达者智高深.苦行须知应,余忧力不任.经书无限意,稽古便同今."
    ]
  },
  {
    "title": "未知",
    "author": "未知",
    "paragraphs": [
      "逍遥安且定,但信莫怀疑.大海波中水,狂风树摆枝.乐天分造化,慧眼细观之.方寸无诸恶,恒将利益持."
    ]
  },
  {
    "title": "未知",
    "author": "未知",
    "paragraphs": [
      "恍惚人难晓,天仙语默玄.修心无道理,终日自忙然.我命真中趣,长生认宿缘.机权饶使用,圣事不虚传."
    ]
  },
  {
    "title": "未知",
    "author": "未知",
    "paragraphs": [
      "清虚闲静得,奉道见真归.契合皆堪用,因缘事好依.精诚求谛信,须有是兼非.豁达幽深远,奥妙入玄机."
    ]
  },
  {
    "title": "未知",
    "author": "未知",
    "paragraphs": [
      "清静人安乐,恒持要久长.秋天澄皓色,春日发辉光.一气从初立,三才位不忙.群生如似梦,甚处得馨香."
    ]
  },
  {
    "title": "未知",
    "author": "未知",
    "paragraphs": [
      "道者强名立,清虚隠显深.欲行千里路,别探一般心.景象空天远,何劳意马寻.玄谈通智慧,曩劫至从今."
    ]
  },
  {
    "title": "未知",
    "author": "未知",
    "paragraphs": [
      "冥搜多景趣,悟则顿神清.拘束终难得,冲和入道情.知微通理性,滋味好研精.妙用天然法,阴功蕴大名."
    ]
  },
  {
    "title": "未知",
    "author": "未知",
    "paragraphs": [
      "气类须相假,阴阳造化成.离凡知有圣,得外更求精.先秘庚辛理,后传戊己名.真铅归一体,交感自长生."
    ]
  },
  {
    "title": "未知",
    "author": "未知",
    "paragraphs": [
      "天界殊胜理,凡愚不易知.曩因谁可究,浅近故怀疑.的实归真性,区邪入正持.乐耶亲大道,报应自然之."
    ]
  },
  {
    "title": "未知",
    "author": "未知",
    "paragraphs": [
      "知之修炼法,便是圣中人.有象虚无境,邪缘不见真.恒持功行益,响应甚平均.浑然天地理,大道徧乾坤."
    ]
  },
  {
    "title": "未知",
    "author": "未知",
    "paragraphs": [
      "伏藏终不见,巧拙是兼非.至道光怀古,周通隠圣机.清天何物性,浊地故相依.修炼真堪惜,疏慵有顺违."
    ]
  },
  {
    "title": "未知",
    "author": "未知",
    "paragraphs": [
      "梦寐其中物,常人何得知.阴寒三数变,阳暖两相宜.宿世终皆有,无缘勿强为.真铅归至道,龙虎笑华池."
    ]
  },
  {
    "title": "未知",
    "author": "未知",
    "paragraphs": [
      "形影随人得,精修道不迷.研穷深理路,造化隠端倪.云引龙吟穴,风生虎啸溪.少知愚岂解,南北与东西."
    ]
  },
  {
    "title": "未知",
    "author": "未知",
    "paragraphs": [
      "燕雀不生凤,阴阳一气全.无穷深可及,境象理推迁.奚益其形化,平章语默玄.终身何所役,道本岂私焉."
    ]
  },
  {
    "title": "未知",
    "author": "未知",
    "paragraphs": [
      "自在无拘束,逍遥里外安.顽情终不见,圣境类乎端.机智将何用,幽深大道宽.区分能解意,四季一周看."
    ]
  },
  {
    "title": "未知",
    "author": "未知",
    "paragraphs": [
      "求得真宗一,深知万象清.自然通感应,意外别长生.学古身何措,辉华日莹明.谁穷天地理,去住两无成."
    ]
  },
  {
    "title": "未知",
    "author": "未知",
    "paragraphs": [
      "不醉迷如醉,犹贪巨鼎扛.通玄求得一,清静更无双.鸾凤栖瑶渚,天津压汉江.欲穷何所似,夜月透云窗."
    ]
  },
  {
    "title": "未知",
    "author": "未知",
    "paragraphs": [
      "利钝犹根性,无缘枉用心.邪求皆是相,正定理玄深.巧拙高含识,轻浮力不任.大乘通语默,稽古便知今."
    ]
  },
  {
    "title": "未知",
    "author": "未知",
    "paragraphs": [
      "笑尽人间事,到头总不知.信心终是实,如日莹无欺.举措持恒久,贪生却似痴.善缘销恶趣,惠爱广将施."
    ]
  },
  {
    "title": "未知",
    "author": "未知",
    "paragraphs": [
      "五金并八石,一一注仙经.雅有深仁行,无非不暂停.日华精汞法,月魄炼砂灵.入圣超凡骨,变化本真形."
    ]
  },
  {
    "title": "未知",
    "author": "未知",
    "paragraphs": [
      "逍遥心自乐,清浄保长生.至道归玄理,真空造化成.辉华扬日彩,偃仰顺风声.里外有何物,刚柔炼始精."
    ]
  },
  {
    "title": "未知",
    "author": "未知",
    "paragraphs": [
      "遁迹深岩谷,身闲未是闲.研穷堪语默,寂静杳冥间.秘密逢邪见,难开大道关.金丹无效用,弗可返童颜."
    ]
  },
  {
    "title": "未知",
    "author": "未知",
    "paragraphs": [
      "金鼎精须炼,华池水火红.坎离能匹配,男女自相逢.曩劫知因果,生前道不穷.若修方寸是,发意便周通."
    ]
  },
  {
    "title": "未知",
    "author": "未知",
    "paragraphs": [
      "修炼求真一,冲和本自然.希夷光满月,响应真如弦.苦学周知易,难穷语默玄.成功兼积德,别有洞中天."
    ]
  },
  {
    "title": "未知",
    "author": "未知",
    "paragraphs": [
      "一法从何有,三皇五帝前.周知多异境,猛利要精专.我命须依道,阴功及物缘.善心通感应,动静理深玄."
    ]
  },
  {
    "title": "未知",
    "author": "未知",
    "paragraphs": [
      "日照光文彩,周通无不关.天恩功最大,地载莫休闲.绝顶孤松老,飞云野鹤还.玄珠名隠奥,杳霭路岐间."
    ]
  },
  {
    "title": "未知",
    "author": "未知",
    "paragraphs": [
      "清静常清静,缘来尽可行.道高麋鹿性,庸识岁年轻.日昃相依势,花开触处明.是非论巧拙,达外福苍生."
    ]
  },
  {
    "title": "未知",
    "author": "未知",
    "paragraphs": [
      "真境堪依仗,周迁四叙移.人忙闲圣迹,心达罢狐疑.俊造皆流品,逢能即是师.二从寒暑变,龙浴凤皇池."
    ]
  },
  {
    "title": "未知",
    "author": "未知",
    "paragraphs": [
      "户牖常开闭,升沈倏忽中.龙吟深邃理,虎啸语言通.南北思长远,东西道不穷.炎光收月魄,桂树发花红."
    ]
  },
  {
    "title": "未知",
    "author": "未知",
    "paragraphs": [
      "鼎内莲花出,如尘发绛红.坎铅将匹配,离火好相逢.阴散何优劣,阳归自合同.消停方可信,辉华大道雄."
    ]
  },
  {
    "title": "未知",
    "author": "未知",
    "paragraphs": [
      "虎龙本属木,白虎作华池.水火恒为则,阴阳造化迟.清心常积德,凡眼岂能知.君子听吾喻,神明勿暗欺."
    ]
  },
  {
    "title": "未知",
    "author": "未知",
    "paragraphs": [
      "万灵通有感,臧否在名人.志诚昭明德,清浄见于真.奉道惟恭谨,修持愿本因.广将求利益,苦乐救生民."
    ]
  },
  {
    "title": "未知",
    "author": "未知",
    "paragraphs": [
      "顶戴尊天地,聪明识见高.无为通理性,猛利岂虚劳.出没终难认,因缘不可逃.中原多圣境,四海涌滔滔."
    ]
  },
  {
    "title": "未知",
    "author": "未知",
    "paragraphs": [
      "世界诸方圣,如同在眼前.其于通要妙,便见理深玄.法教穷难尽,周知本自然.信诚含万象,秘隠口亲宣."
    ]
  },
  {
    "title": "未知",
    "author": "未知",
    "paragraphs": [
      "随缘心不见,性各本来真.恶事夸唇颊,愚痴似醉人.忙忙何物有,急急利名亲.入定观浮世,苍生业感因."
    ]
  },
  {
    "title": "未知",
    "author": "未知",
    "paragraphs": [
      "善念销嗔恚,无差本自然.花开凡叶木,水打急风舡.拘执恒如缚,能仁学昔贤.神明皆正定,消息更深玄."
    ]
  },
  {
    "title": "未知",
    "author": "未知",
    "paragraphs": [
      "逍遥贤圣乐,我闷俗情愚.鄙俚何堪数,斟量解卷舒.恶缘须尽去,善事好相于.忙急真如梦,乾坤造化殊."
    ]
  },
  {
    "title": "未知",
    "author": "未知",
    "paragraphs": [
      "宿愿通贤圣,贪心勿强为.眼前销恶趣,天鉴故无私.如梦何光景,明神所在知.精修观出离,解脱影相随."
    ]
  },
  {
    "title": "未知",
    "author": "未知",
    "paragraphs": [
      "不争多气力,容易可成功.意马须调伏,如尘幻梦中.任持从雅淡,乐道定雌雄.修炼知勤苦,因缘自合同."
    ]
  },
  {
    "title": "未知",
    "author": "未知",
    "paragraphs": [
      "一受诸同气,熙和理道平.乘云无滞碍,大树种而生.尘垢勿教染,江河顺不争.机智潜弃用,方显贵佳名."
    ]
  },
  {
    "title": "未知",
    "author": "未知",
    "paragraphs": [
      "白日众生见,几来得意人.萍蓬如似梦,丹鼎妙清神.红树非花影,青松压海津.入玄龙虎伏,大道许相亲."
    ]
  },
  {
    "title": "未知",
    "author": "未知",
    "paragraphs": [
      "雅澹玄中得,常人故不知.幽深无远近,道外细推之.碧落神仙境,烟霞日月随.参详寰宇内,邪正岂相离."
    ]
  },
  {
    "title": "未知",
    "author": "未知",
    "paragraphs": [
      "逍遥通物性,大道有圆方.山谷高深浅,人心自短长.阴阳穷岂竭,造化入无疆.尘埃飞作垢,惊雁不成行."
    ]
  },
  {
    "title": "未知",
    "author": "未知",
    "paragraphs": [
      "群生各自意,未有一般般.名利贪嗔贼,愚迷道路宽.避烦如雨散,清静入云端.善想因缘理,经穷子细看."
    ]
  },
  {
    "title": "未知",
    "author": "未知",
    "paragraphs": [
      "皇天无不照,福业重来轻.背正堪何益,归真道自成.本元宗一体,功行录三清.几许解吾意,慈悲利益平."
    ]
  },
  {
    "title": "未知",
    "author": "未知",
    "paragraphs": [
      "得道超凡圣,逍遥本是缘.群迷难解会,我且不虚传.但信恒无断,精穷用意专.审听明譬谕,勿被俗情牵."
    ]
  },
  {
    "title": "未知",
    "author": "未知",
    "paragraphs": [
      "物情通万象,达者便忘机.各具含灵性,狐疑有是非.知天修福惠,如日莹光辉.认取好歧路,恶去善相依."
    ]
  },
  {
    "title": "未知",
    "author": "未知",
    "paragraphs": [
      "经心玄妙理,道德念阴符.九转金丹鼎,三才玉匮书.恒常皆隠秘,达者见清虚.倏忽神明意,先贤觉自愚."
    ]
  },
  {
    "title": "未知",
    "author": "未知",
    "paragraphs": [
      "天地含清泰,阴阳道所成.冲和玄妙术,勿讶说长生.起信何疑误,迷来却谤轻.摄心归正念,淡薄恶销声."
    ]
  },
  {
    "title": "未知",
    "author": "未知",
    "paragraphs": [
      "混沌初分后,阴阳辨浊清.三才皆备位,万物有长生.罔象精通感,淳和道可明.但求方寸是,剖判应非轻."
    ]
  },
  {
    "title": "未知",
    "author": "未知",
    "paragraphs": [
      "五色云销黯,方知大道深.华池玄妙理,龙虎本同音.金鼎铅中作,红花洞里寻.求真如得路,返少老山岑."
    ]
  },
  {
    "title": "未知",
    "author": "未知",
    "paragraphs": [
      "达取真空性,成名有后先.智劳如似梦,恬澹不论年.闭口恒持默,精修更是玄.消停须在意,安稳上清天."
    ]
  },
  {
    "title": "未知",
    "author": "未知",
    "paragraphs": [
      "矿炼真金色,菩提道果成.仙人持忍辱,胥国福众生.教法堪依信,勤修猛要精.若能功行满,故是达三清."
    ]
  },
  {
    "title": "未知",
    "author": "未知",
    "paragraphs": [
      "至药家家有,谁人解得么.玄通真法界,妙理谕恒河.年岁销风水,芝兰间棘窠.阴功阳造化,善少恶中多."
    ]
  },
  {
    "title": "未知",
    "author": "未知",
    "paragraphs": [
      "瘖痖痴聋病,求医大法王.贪瞋无相体,正定得清凉.达者通贤圣,迷情任意狂.分明如是说,寂静有闲忙."
    ]
  },
  {
    "title": "未知",
    "author": "未知",
    "paragraphs": [
      "渐省虚名理,真求一味清.目前皆是景,心内蕴长生.白露秋催促,红花叶自轻.物情归即悟,疑滞两无成."
    ]
  },
  {
    "title": "未知",
    "author": "未知",
    "paragraphs": [
      "紫陌红尘里,贪名利好争.世情皆扰攘,大道甚纵横.弦直终无曲,心邪自不平.若能如遂意,后学法先生."
    ]
  },
  {
    "title": "未知",
    "author": "未知",
    "paragraphs": [
      "寂静皆无语,其于理一般.若非通秘奥,故是入微端.善可名高尚,真乘智识宽.天长与地久,万物不相干."
    ]
  },
  {
    "title": "未知",
    "author": "未知",
    "paragraphs": [
      "天上及天下,施为那是亲.物情归造化,大道见深仁.果位非遥远,贤愚自苦辛.焉知皆日用,秋换一年春."
    ]
  },
  {
    "title": "未知",
    "author": "未知",
    "paragraphs": [
      "表里分明说,深穷妙更玄.愚迷行不到,圣事法中传.欲界情无定,真空本自然.今生随曩劫,清浄照三天."
    ]
  },
  {
    "title": "未知",
    "author": "未知",
    "paragraphs": [
      "日月无私照,人为似等闲.忙催红叶落,静想白云间.善念皆知有,非缘勿用攀.目前深邃理,那是扣玄关."
    ]
  },
  {
    "title": "未知",
    "author": "未知",
    "paragraphs": [
      "精心求一善,一善许相宗.利物无穷尽,分明理道通.正邪名恍惚,晓悟见真空.象外行持法,玄言显圣功."
    ]
  },
  {
    "title": "未知",
    "author": "未知",
    "paragraphs": [
      "百法还丹数,玄门各自深.真空光似日,解脱本由心.迷惑终无应,精修重古今.循环岂暂息,七宝聚高岑."
    ]
  },
  {
    "title": "未知",
    "author": "未知",
    "paragraphs": [
      "刚气纵横合,无人到所思.浮生看即易,至理杳难知.返覆因兴念,恒持入远期.孤云霄汉外,花见晚霜悲."
    ]
  },
  {
    "title": "未知",
    "author": "未知",
    "paragraphs": [
      "我说逍遥理,其如要妙深.悟来时顷刻,迷者岂通寻.达即随情遣,真缘不可侵.从来皆是事,巧拙在人心."
    ]
  },
  {
    "title": "未知",
    "author": "未知",
    "paragraphs": [
      "一法归千法,真如即是真.迷情终不见,达了悟知因.海纳分他境,心平故可亲.但明修炼路,善业尽随身."
    ]
  },
  {
    "title": "未知",
    "author": "未知",
    "paragraphs": [
      "真一生天地,因依认宿缘.智高通理性,凡下少周旋.语默何奇绝,幽深隠圣贤.谁人解我意,大道寸心玄."
    ]
  },
  {
    "title": "未知",
    "author": "未知",
    "paragraphs": [
      "天上与人间,贤愚不暂闲.精修归至理,道大隠玄关.圣境皆奇绝,凡情岂易攀.群仙宽坦荡,却老尽童颜."
    ]
  },
  {
    "title": "未知",
    "author": "未知",
    "paragraphs": [
      "探玄何妙理,元化得均匀.去住分明纪,终期远大亲.物华堪赏咏,离挠最名珍.碧落翻霞彩,千秋不老春."
    ]
  },
  {
    "title": "未知",
    "author": "未知",
    "paragraphs": [
      "谁人信我说,我说亦非常.苦行分明乐,缘深解即忙.乖持如似梦,慕道得清凉.影响随声应,玄门可度量."
    ]
  },
  {
    "title": "未知",
    "author": "未知",
    "paragraphs": [
      "逍遥通大道,物象古从今.一气无穷极,三才妙更深.愚迷皆自缚,圣境可周寻.消息存亡理,先忧力不任."
    ]
  },
  {
    "title": "未知",
    "author": "未知",
    "paragraphs": [
      "法则定乾坤,千秋与万春.金乌飞绛阙,玉兔弄精神.达识逢堪笑,贤愚本是真.清风摇圣境,仙说洞中人."
    ]
  },
  {
    "title": "未知",
    "author": "未知",
    "paragraphs": [
      "逍遥闲物外,大道体柔刚.山河穷不尽,人心自短长.尘泥常暧昧,日月莹辉光.出没机关内,调持迥有方."
    ]
  },
  {
    "title": "未知",
    "author": "未知",
    "paragraphs": [
      "发愿行平等,天观必照知.贪嗔常不见,善恶岂相规.利益恒将正,勿教乱所思.因缘如响合,变化杳无为."
    ]
  },
  {
    "title": "未知",
    "author": "未知",
    "paragraphs": [
      "具足人难得,聪明别是非.志诚符感应,清静扣玄机.道大雄名久,真邪有顺违.精专闲彼我,万法一宗归."
    ]
  },
  {
    "title": "未知",
    "author": "未知",
    "paragraphs": [
      "志节还难得,刚柔说是非.秋霜明至道,春日丽光辉.桂影芳红树,馨香入紫微.无穷天地理,语默自依依."
    ]
  },
  {
    "title": "未知",
    "author": "未知",
    "paragraphs": [
      "诗中包异境,解者不为非.深信含玄理,幽通是可依.达人皆论道,狂酒败棱威.浩渺寰瀛内,寒暄隠圣机."
    ]
  },
  {
    "title": "未知",
    "author": "未知",
    "paragraphs": [
      "逍遥名不易,一法贯真宗.入位谁分别,深玄隠大功.杳冥难测度,象外理皆同.洞府群仙侣,三天顺九重."
    ]
  },
  {
    "title": "未知",
    "author": "未知",
    "paragraphs": [
      "虚无知者少,秘默在丹田.铅化金根树,鼎光玉液泉.相宗难且易,绝妙理深玄.真境犹来是,依经学昔贤."
    ]
  },
  {
    "title": "未知",
    "author": "未知",
    "paragraphs": [
      "得一便须休,真空象外求.昭然宽世界,幻化似浮沤.秘隠玄中理,幽深事莫投.天涯无畔岸,宝月顺波流."
    ]
  },
  {
    "title": "未知",
    "author": "未知",
    "paragraphs": [
      "逍遥利乐认天真,心印深藏喻海津.妙法须求经里字,无缘劳问洞中人.研穷道德从何入,清浄玄通驭物亲.此语苞含堪赏咏,丹台羽客善铺陈."
    ]
  },
  {
    "title": "未知",
    "author": "未知",
    "paragraphs": [
      "于身日毅但多为,贤圣何曾免是非.大道几时明鄙隔,真宗隠显在玄机.周知物理通还感,俯仰从来有顺违.宜且守恒存礼让,难中轻重两相依."
    ]
  },
  {
    "title": "未知",
    "author": "未知",
    "paragraphs": [
      "神仙上界道清虚,那个何亲那个疏.修炼岂教人世识,归真本是太阳居.三天定相玄中得,一气须闻妙更殊.运偶不同他往日,老来自在见功夫."
    ]
  },
  {
    "title": "未知",
    "author": "未知",
    "paragraphs": [
      "休话还丹大鼎沪,我缘经历尽皆虚.人间岂有神仙药,天上难开玉匮书.彭祖自劳闲岁月,穆王谩说走龙驹.矜孤恤寡行公道,此乃名为利益殊."
    ]
  },
  {
    "title": "未知",
    "author": "未知",
    "paragraphs": [
      "灵药从来隠圣机,何人得达到玄微.真空入有皆知实,运化功能到者稀.汞里金牙堪可重,炉中白雪共含辉.勿令阴气侵阳位,走作丹砂赫弈飞."
    ]
  },
  {
    "title": "未知",
    "author": "未知",
    "paragraphs": [
      "时人不识理深玄,细意精修补业牵.幻化杳冥随物性,虚无岂是乱相迁.龙飞入位真堪仰,虎伏休闲有自然.洞里烟霞何缥缈,神仙景致没休年."
    ]
  },
  {
    "title": "未知",
    "author": "未知",
    "paragraphs": [
      "泽泻池塘灌药畦,太清云黯步红霓.松花炼鼎龙山侧,甲第群仙凤鹤栖.分别要从华等级,微言道泰物须齐.自吟自咏求师侣,入品诗流旋作题."
    ]
  },
  {
    "title": "未知",
    "author": "未知",
    "paragraphs": [
      "道高人世礼周旋,语默如痴似不言.冼涤要教心地静,狐疑勿类水萍翻.经书说尽修真理,岁月休防罢引援.雅合无为深见识,阴阳去住促寒暄."
    ]
  },
  {
    "title": "未知",
    "author": "未知",
    "paragraphs": [
      "犹龙景象驾翔鸾,道在虚无天地间.一二合将归大体,五千言外不开关.仪形眇邈难相类,圣迹希夷语默闲.昔日西游如似梦,化胡异域却应还."
    ]
  },
  {
    "title": "未知",
    "author": "未知",
    "paragraphs": [
      "乾坤之内隠长生,药变还丹道已成.救世神方堪自秘,乐耶语话勿相轻.眠云卧水通玄识,点石为金谁辩明.黄才身心皆得所,登坛善听步虚声.炼矿勿教侵外域,真铅岂得离中华.天然五色被云遮,圣境由来路迳赊.苞含日月高还远,自是人心识见邪.龙浴凤池谁可意,神仙群聚笑吟呀."
    ]
  },
  {
    "title": "未知",
    "author": "未知",
    "paragraphs": [
      "倾依慕善易为兴,却恐人心冷似冰.含识昭然何不达,非同物类信谁凭.强其志节皆知有,未尽任持早爱憎.倏忽便经闲岁月,凡间圣事可升腾."
    ]
  },
  {
    "title": "未知",
    "author": "未知",
    "paragraphs": [
      "逍遥我咏杳冥中,万物齐归各异同.晓解精微无所著,先从含识践真空.希夷自变刚柔理,述作纵横道不穷.剖判三才堪测度,辉华积德上玄功."
    ]
  },
  {
    "title": "未知",
    "author": "未知",
    "paragraphs": [
      "神丹妙道故延年,岂是凡流识大仙.老子尚犹能讳事,轩皇不许乱相传.谁知造化功夫力,罕见今生度宿缘.猛虎伏来龙驾驭,云腾五色思悠然."
    ]
  },
  {
    "title": "未知",
    "author": "未知",
    "paragraphs": [
      "谁知学道本来真,铅汞为媒最好亲.非是虚传经岁月,自缘无识探龙津.初凝白雪堪可贵,解点黄金妙入神.术数催驱依造化,老颜改作后生人."
    ]
  },
  {
    "title": "未知",
    "author": "未知",
    "paragraphs": [
      "非来非去亦非忙,所是凡为自短长.专志比徒归一等,谁知礼度畏三光.相传祇要达真境,勿说辛勤却易伤.授得道心皆语默,四时八节顺阴阳."
    ]
  },
  {
    "title": "未知",
    "author": "未知",
    "paragraphs": [
      "十洲洞府养神仙,岁说桑田屡变迁.老子商周为柱史,刘安拔宅上青天.名山隠遁非堪守,炼药修真本自然.想取仪形通感应,徒劳运智乱烹煎."
    ]
  },
  {
    "title": "未知",
    "author": "未知",
    "paragraphs": [
      "真空达得便须休,二起生三一上求.谩说希夷来遂古,还知造化不同流.伏藏密旨机关内,合会非常本自由.若遇逢师亲口诀,才年返少保千秋."
    ]
  },
  {
    "title": "未知",
    "author": "未知",
    "paragraphs": [
      "见他颜貌未知年,便说人间寿一千.修炼要门皆的实,行持法度甚精专.于身有益何般是,指口为明道理全.更拟细穷方外事,无言无语上青天."
    ]
  },
  {
    "title": "未知",
    "author": "未知",
    "paragraphs": [
      "大底缘由比类深,能中此道费光阴.若知浊浪澄清水,不达浮生认白金.走作真珠藏妙理,究推神室好相寻.功成稳审时间用,变转无穷重古今."
    ]
  },
  {
    "title": "未知",
    "author": "未知",
    "paragraphs": [
      "脱空谩语莫知真,诳惑愚蒙呼杀人.爱者拟求名利用,被他误赚怕论申.唯言草异生岩谷,更说天涯泛海津.有甚相干争道理,几家烧炼几家贫."
    ]
  },
  {
    "title": "未知",
    "author": "未知",
    "paragraphs": [
      "逍遥理路达三清,非是寻常取次名.此语不宗凡见识,笼罗大象显昭明.傍通照料周遮远,异境凡从智慧生.言丈室中谁口默,真心传受一般平.大道逢来是宿缘,终期定可访真仙.山中修炼非州郡,城里无荒隠市鄽.秘术岂教容易得,幽深还许递相传.超凡入圣浑闲事,问取人间十洞天."
    ]
  },
  {
    "title": "未知",
    "author": "未知",
    "paragraphs": [
      "道法穷来理甚玄,知之修炼口亲传.栖真有象藏乌兔,自在遨游本地仙.赤水华池须是秘,黄牙宝鼎要精研.灵胎变化无相克,龙虎升腾论汞铅."
    ]
  },
  {
    "title": "未知",
    "author": "未知",
    "paragraphs": [
      "玄机圣境谩劳心,何似穷研道理深.升降自然随我命,莫教虚度向光阴.几人达得幽闲趣,如树争高力不任.暗里差殊终坠堕,神仙尚恐有飞沈."
    ]
  },
  {
    "title": "未知",
    "author": "未知",
    "paragraphs": [
      "济世勤行任百年,方知大道自昭宣.休夸解变黄金术,谁信空磨白玉穿.智慧宜从高见识,阴功及物最弥坚.是非达取此言语,宇宙常存隠圣贤."
    ]
  },
  {
    "title": "未知",
    "author": "未知",
    "paragraphs": [
      "青松本不树萧条,学士因何智自劳.金水朗然明皎洁,雪山堆积就中高.志心但觅三神药,凡目难观万里毫.我独闲吟谁解意,悠哉丽日压灵鼇."
    ]
  },
  {
    "title": "未知",
    "author": "未知",
    "paragraphs": [
      "乘云驾鹤自西东,修炼真人意气雄.出离凡为高见识,周旋道理远怀通.愚迷尽说皆非实,解者方知事不空.宿业大都心外障,有缘岁月易成功.八风雷动遶炎洲,巨海波浪四畔流.鼠向此中毛骨异,布成将旧火燃休.白银绛阙光霞丽,紫玉黄芝瑞气浮.圣境山林人莫讶,延年皆是众仙游."
    ]
  },
  {
    "title": "未知",
    "author": "未知",
    "paragraphs": [
      "穷真妙理访仙乡,云水青山地久长.闻说洞中诸境异,谁知鼎内有非常.遭逢祇是因缘感,费力无成枉用忙.瑞气青天含象彩,十洲闲坐论阴阳."
    ]
  },
  {
    "title": "未知",
    "author": "未知",
    "paragraphs": [
      "岂将容易话长生,辛苦徒劳业未精.安肯便教贪上得,先须礼让后纯诚.绛霄音旨人难解,白雪消停竖有横.象外仙山诸境趣,若非修炼蹑三清."
    ]
  },
  {
    "title": "未知",
    "author": "未知",
    "paragraphs": [
      "丹丘雾彩好林峦,尽是天宫不死仙.常与神人为窟宅,能兴风雨秀山川.溪头云出摇红叶,谷口村稀伴碧烟.题品洞门房密秘,隠藏踪迹恐相传."
    ]
  },
  {
    "title": "未知",
    "author": "未知",
    "paragraphs": [
      "南来北去及东西,万物难归一等齐.倏忽争知兴变易,幽玄恬澹不昏迷.区分有截无邪见,轨范如空咏好题.天且岂容私辅德,功成自竖入云梯."
    ]
  },
  {
    "title": "未知",
    "author": "未知",
    "paragraphs": [
      "天地为炉我自知,人无远虑必生疑.功夫未至劳悬想,增外声闻不改移.机巧岂逢容易得,是非终究欲何之.思量大海深渊理,光阴虚度影参差."
    ]
  },
  {
    "title": "未知",
    "author": "未知",
    "paragraphs": [
      "流砂一味细堪观,万象笼罗几百般.须向铅中相假合,分成鼎内见其端.烟霞聚散归深谷,水火相逢不用干.养就大还升世界,月宫乞取桂花看."
    ]
  },
  {
    "title": "未知",
    "author": "未知",
    "paragraphs": [
      "昆仑山上聚神仙,羽驾争行意不偏.积雪远看欹下界,巅峰高认涌流泉.真空的实难堪比,异景皆从造化迁.秘密岂教容易辨,玄中之外更深玄."
    ]
  },
  {
    "title": "未知",
    "author": "未知",
    "paragraphs": [
      "溟溟沧海浪涛深,雾蔽山峦不易寻.紫盖洞庭人驾鹤,虹霓城郭道为林.幽玄相去何多少,巧拙无由智慧侵.尽是同缘相引接,从容语话八仙心."
    ]
  },
  {
    "title": "未知",
    "author": "未知",
    "paragraphs": [
      "大都滋味莫因循,减节从教岁月身.述作比图人世解,凡情谩说内丹真.消停意上宽还远,宗旨犹来最好亲.动静机关勿劳苦,坎离卦象善调匀."
    ]
  },
  {
    "title": "未知",
    "author": "未知",
    "paragraphs": [
      "逍遥但信莫狐疑,天自高兮地本卑.晓取声闻归至道,从来法则尽如斯.物情运化真纯理,谩说周遮问不知.性识贤愚俱一体,善缘恶业影相随."
    ]
  },
  {
    "title": "未知",
    "author": "未知",
    "paragraphs": [
      "灵芝出见少人知,此是含玄故不疑.隠逸大同非妄想,精诚自化岂参差.翺翔碧落乘云驾,宛转虹霓入室时.至道就中升降等,凡田日用有盈亏."
    ]
  },
  {
    "title": "未知",
    "author": "未知",
    "paragraphs": [
      "先贤所诫恐心邪,不说神明道理耶.岂信炉中生白雪,是非汞内产丹砂.华池自有延龄药,龙虎相逢王几家.十月阴阳须满足,余残审细勿教差."
    ]
  },
  {
    "title": "未知",
    "author": "未知",
    "paragraphs": [
      "彩云轻举压天津,舞鹤迎鸾自在身.蟾影枝开三岛树,桃花风弄十洲春.相传灵异无虚说,道理分明尽是真.但信此中深护慎,修行所愿勿因循."
    ]
  },
  {
    "title": "未知",
    "author": "未知",
    "paragraphs": [
      "刚柔得所自安宁,五色霞光景象清.龙倚穴吟云雨至,虎依岩啸涧风生.从容海峤非遥远,倏忽烟萝别有情.谁到真空闲密地,火轮玉阙镇常明."
    ]
  },
  {
    "title": "未知",
    "author": "未知",
    "paragraphs": [
      "天非爱道许人修,学士愚迷不到头.内境拟将何所用,杳知深邃故难求.丹霞隠密堪依仗,雪月纵横入品流.消息顿然潜世虑,凡岐圣路有刚柔."
    ]
  },
  {
    "title": "未知",
    "author": "未知",
    "paragraphs": [
      "逍遥里外混诸天,澹荡其中四叙间.拂拭尘埃明印月,徧驱神鬼锁骊山.装添出没何奇异,秘隠藏真未是闲.但好消详清景内,勿生疑虑动机关."
    ]
  },
  {
    "title": "未知",
    "author": "未知",
    "paragraphs": [
      "口称千岁少年颜,不是天人即地仙.四海五湖皆徧历,十洲三岛去周迁.道高举措何优劣,精彩非常语更贤.物理开襟通象外,未知几许达深玄."
    ]
  },
  {
    "title": "未知",
    "author": "未知",
    "paragraphs": [
      "鸾栖洞府影交加,金鼎将成岂用夸.向日迎阳炉上火,中秋望月桂开华.丹砂伏定纵横药,白雪飞腾不离家.一种为铅铅自化,灵胎母子笑天涯."
    ]
  },
  {
    "title": "未知",
    "author": "未知",
    "paragraphs": [
      "离男坎女甚清廉,金鼎分毫上火炎.莫把余心怀利用,古先学士诫无厌.深藏异宝参详理,已渐成形旋要添.运转但教经岁月,光扬溢目众人瞻."
    ]
  },
  {
    "title": "未知",
    "author": "未知",
    "paragraphs": [
      "何人晓了是兼非,铅汞从凡隠圣机.福寿丹砂随日变,长生药鼎负龙威.秦皇汉武终邪见,大道神仙在杳微.学似牛毛成似角,故然堪笑两无依."
    ]
  },
  {
    "title": "未知",
    "author": "未知",
    "paragraphs": [
      "逍遥抱一岂相差,方便门开智慧花.神室分形添石髓,华池巨燄隠灵砂.穹隆务实归宗旨,释意从容不是赊.滋味勿教贪过度,必然混世老天涯."
    ]
  },
  {
    "title": "未知",
    "author": "未知",
    "paragraphs": [
      "龙虎刚柔隠圣方,一时和合运阴阳.周知配类无疏失,物性从来理自长.鼎里花开装五彩,心明火候制三黄.更能通得华池妙,南北东西不可当."
    ]
  },
  {
    "title": "未知",
    "author": "未知",
    "paragraphs": [
      "神仙不死几人存,欲界从头是可论.真实自然归至理,狂颠逢见道须尊.分明记取依经典,消息临时度晓昏.四叙推迁由反复,唯占日月顺乾坤."
    ]
  },
  {
    "title": "未知",
    "author": "未知",
    "paragraphs": [
      "逍遥密化道希夷,宗习群流我咏之.应是有情听譬论,莫教虚度悟参差.深穷动静宜消息,测隠玄元善所为.性识更能通幻梦,恬然存相似生知."
    ]
  },
  {
    "title": "未知",
    "author": "未知",
    "paragraphs": [
      "水精宫殿月华明,白玉为墙火不侵.八境风高骈羽驾,九重天上绛霞深.物情晃朗无遮隔,非是凡间比类寻.汗漫真游谁得到,桂花香洁影森森."
    ]
  },
  {
    "title": "未知",
    "author": "未知",
    "paragraphs": [
      "从凡入圣作梯媒,红燄炉深岂易裁.点化纵横名大药,纳驱杂类谩成灰.真铅即是机关理,暗室皆明任众猜.未究前言劳自苦,精穷玄妙乐康哉."
    ]
  },
  {
    "title": "未知",
    "author": "未知",
    "paragraphs": [
      "交结从头有顺违,方知雾散若云飞.超凡入圣含金体,抛弃迷蒙挂紫衣.细认消停无远近,分明意外隠玄机.相逢配偶为闲事,谁解调持得一归."
    ]
  },
  {
    "title": "未知",
    "author": "未知",
    "paragraphs": [
      "昭宣形体思悠然,那是愚夫那是仙.不识饶教非远近,误来何事苦相悬.含容里外无诸物,象法其由语话诠.品格调高奔世界,任从他宝四周迁."
    ]
  },
  {
    "title": "未知",
    "author": "未知",
    "paragraphs": [
      "知之修炼但辛勤,若志由来离六尘.金鼎乍分红燄火,月魂高锁碧潭津.深思五岭凡间路,好作三天物外人.万里州通宽世俗,清虚境象善求真."
    ]
  },
  {
    "title": "未知",
    "author": "未知",
    "paragraphs": [
      "知来秘法谕恒沙,须是铅开汞上花.烧炼勿令伤血脉,凡情散乱损黄牙.离男合度分明说,坎女和同不用夸.大矣日中成九转,红浆一饮到仙家."
    ]
  },
  {
    "title": "未知",
    "author": "未知",
    "paragraphs": [
      "还源根本杳难穷,秘密玄微造化中.白日昏迷常不见,青龙雾晓大家同.阴阳表里和烟碧,天地相鲜似火红.直要审详知道理,丹成千载上升功."
    ]
  },
  {
    "title": "未知",
    "author": "未知",
    "paragraphs": [
      "还元到即见真归,不是虚传羽化飞.大道勿将闲设用,精修别得便忘机.安排稳入龙宫内,变易终藏虎鼎威.豁达乾坤神妙理,逍遥铅汞共相依."
    ]
  },
  {
    "title": "未知",
    "author": "未知",
    "paragraphs": [
      "鹤骨岩岩混世间,不侵寒暑似童颜.精神爽丽方干典,举步如飞思虑闲.起坐问他修炼法,乱将词理勿交关.生来静却凡愚见,又说三仙有大还."
    ]
  },
  {
    "title": "未知",
    "author": "未知",
    "paragraphs": [
      "停腾火候诘炎山,九转方能济世间.玉蘂花开真可爱,红炉鼎内境幽闲.人逢药就延长久,羽驾仙迎返少颜.尽在目前非是远,定知时日好登攀."
    ]
  },
  {
    "title": "未知",
    "author": "未知",
    "paragraphs": [
      "泥丸本是命根宫,消息临时语话通.大道比来行气术,其余效验藉阴功.物情之理皆清浄,造化玄微事莫同.珍重此言深可意,腹中日运鼎花空."
    ]
  },
  {
    "title": "未知",
    "author": "未知",
    "paragraphs": [
      "无名踪迹故难兴,智者消详冷似冰.廓落异端随日变,乖违法度受天惩.机关勿使招他谤,亮直温和自举升.好事相宗堪轨范,方言内外一般称."
    ]
  },
  {
    "title": "未知",
    "author": "未知",
    "paragraphs": [
      "天生颜貌几何般,鹤骨餐霞厌俗观.赤水华池谁法则,白银为阙又堪看.来传音旨俱然混,位有尊卑勿异端.逆顺之中关理性,心田静外岂相干."
    ]
  },
  {
    "title": "未知",
    "author": "未知",
    "paragraphs": [
      "灵草灵砂起自然,却将非外乱烹煎.黄牙成土堪名药,秋石为胎本是铅.乐道逢来忻且喜,周知体认更完全.阳施阴授宜消息,不识时人在眼前."
    ]
  },
  {
    "title": "未知",
    "author": "未知",
    "paragraphs": [
      "逍遥我命在玄穹,鹤宿霞栖景致中.自得安宁兼养道,更将利益屏群雄.渊深引古知今用,劈斫区分尽可通.和畅五音从豁达,乾坤之内霭溟蒙."
    ]
  },
  {
    "title": "未知",
    "author": "未知",
    "paragraphs": [
      "巅峰一望不深潭,谁解缘情语话堪.暗室自开明日月,道心奇异老山庵.研穷妙理真消息,诫忌先贤让不贪.稽古尚为今法则,愚蒙太甚苦谈谈."
    ]
  },
  {
    "title": "未知",
    "author": "未知",
    "paragraphs": [
      "千年福寿自由人,万象星罗仰在身.宝马不教龟鳖乳,嘉禾须问谷田神.根株种植华池内,药鼎煎催运火匀.混沌分来皆是道,二仪交感八方亲."
    ]
  },
  {
    "title": "未知",
    "author": "未知",
    "paragraphs": [
      "非人口似泻汾河,此辈尘中有甚多.心恨貌恭无定止,舌夸端正乱乖讹.为官善政身荣禄,利剑休教石上磨.立待满盈船陷水,恶风从被海神拖."
    ]
  },
  {
    "title": "未知",
    "author": "未知",
    "paragraphs": [
      "精详语议四门开,舒惨阳和意外裁.远见风尘思往事,无穷日月去还来.乐耶指趣归三体,周旋道理遍九垓.贤圣人天常法则,卿云岭上白皑皑."
    ]
  },
  {
    "title": "未知",
    "author": "未知",
    "paragraphs": [
      "飞腾自在莫教赊,坎女离男共一家.无碍逍遥通智慧,将求利乐勿须夸.灵根就看和春雪,神室之中有绛砂.彼是彼非堪可重,常娥倚树笑唅呀."
    ]
  },
  {
    "title": "未知",
    "author": "未知",
    "paragraphs": [
      "贪染犹来理不通,虚劳岁月面西东.从前自是凡心别,利益须归上帝功.洞府名高同景致,尘泥踪迹莫知空.去非但向铅中作,变化飞腾大道雄."
    ]
  },
  {
    "title": "未知",
    "author": "未知",
    "paragraphs": [
      "达道真人见者稀,岂教容易等闲知.阴阳造化无非实,天地元精动合宜.功行三千须及物,还丹九转上升时.忙中岁月忙中遣,我本愚来性不移."
    ]
  },
  {
    "title": "未知",
    "author": "未知",
    "paragraphs": [
      "栖心隠逸故非常,大约恒持要久长.清浄好为皆是益,周旋理度审安详.法干驭物须平稳,顺日成功自酌量.倏忽之间堪疋配,临时巧拙见圆方."
    ]
  },
  {
    "title": "未知",
    "author": "未知",
    "paragraphs": [
      "香汤沐浴更斋清,运动形躯四体轻.魔鬼自然生怕怖,神魂必定转安宁.从无入有皆真实,去住何难妙最精.五行聚散归一体,灵源不用苦煎烹."
    ]
  },
  {
    "title": "未知",
    "author": "未知",
    "paragraphs": [
      "一身独善欲何之,争及衣冠解抚绥.浮世浅情无限量,愚蒙自是不相规.直须凭仗分明说,语取灵源问得知.要觅洞中闲日月,除将济事谩非为."
    ]
  },
  {
    "title": "未知",
    "author": "未知",
    "paragraphs": [
      "寻思道味咏吟哦,去住先贤有几何.性识无凝关要妙,浮沈依约不言多.但将子细分明说,犹恐闲非却被魔.救世比来心所愿,逍遥尽入扣玄歌."
    ]
  },
  {
    "title": "未知",
    "author": "未知",
    "paragraphs": [
      "铅汞丹方不谩论,同归一体有玄门.刚柔产取黄牙树,远近先明赤水魂.化质昭然清日月,纵横无碍杳乾坤.龙吟虎啸真非是,雾散云飞似雨奔."
    ]
  },
  {
    "title": "未知",
    "author": "未知",
    "paragraphs": [
      "道妙怀真纪异常,人间天上若存亡.潜机物类多中觑,纳取虚无定久长.碧落遨游归洞府,黄金不买自馨香.参同契合诸经说,精魄夺来烂紫光."
    ]
  },
  {
    "title": "未知",
    "author": "未知",
    "paragraphs": [
      "无为道大入幽玄,几许风光慕昔贤.对境尽同闲见识,忙中皆是急相煎.配匹直须宽雅淡,会有逢时不偶然.修炼但教坚志气,参详稳审更周旋."
    ]
  },
  {
    "title": "未知",
    "author": "未知",
    "paragraphs": [
      "含胎长养尽笼罗,岂离玄谈道理么.狐兔几曾能乳马,麦田断定不生禾.目前便是真佳境,汞内消停自合和.认取门庭深见解,红砂奇异涌恒河."
    ]
  },
  {
    "title": "未知",
    "author": "未知",
    "paragraphs": [
      "人心多是少相投,非识尘中上品流.不见真宗归物理,难知妙道后先休.生前内鼎宜烹炼,殊胜华池好渐修.但见完全凭土德,能调火候药皆秋."
    ]
  },
  {
    "title": "未知",
    "author": "未知",
    "paragraphs": [
      "玄之玄又见真空,巧拙临时要妙中.大智伏藏知远近,纤微尽达了然通.周旋物性谁区别,坦荡由来是且同.境致三才随有位,神光照室莹西东."
    ]
  },
  {
    "title": "未知",
    "author": "未知",
    "paragraphs": [
      "还丹未就且降魔,二八从教细搅和.离火摧駈凡入圣,坎铅功力甚偻㑩.红尘自化真堪贵,白雪增盈不用多.九转龙吟成虎啸,人非人是状巍峨."
    ]
  },
  {
    "title": "未知",
    "author": "未知",
    "paragraphs": [
      "难求的当问愚痴,那个堪言好事知.名利猛贪无有足,多端动止没规仪.浮生不实将何用,欲把非常乱作为.谩语饶教能配类,一朝患害𣨼他谁."
    ]
  },
  {
    "title": "未知",
    "author": "未知",
    "paragraphs": [
      "千般万类不相逢,天地尊地卑岂易穷.海岳高深随日转,神仙聚乐隠尘中.鲜求名利知贪少,多事闲忙总是空.几个心贤平坦荡,十洲三岛自从容."
    ]
  },
  {
    "title": "未知",
    "author": "未知",
    "paragraphs": [
      "含元得一本真宗,误者平论总是空.万象都来皆备数,千言譬谕了然通.才高俊彦优堪赏,窃禄偷安有异同.唯愿他心如似我,不教陷恶罪身中."
    ]
  },
  {
    "title": "未知",
    "author": "未知",
    "paragraphs": [
      "干关万象审消停,子母相传日月精.产药要教千日化,玄门全藉五行清.灵胎脱体方知圣,铅汞梯媒不是名.金鼎就来从变质,阳和阴气两俱生."
    ]
  },
  {
    "title": "未知",
    "author": "未知",
    "paragraphs": [
      "九重天上帝仙居,愚昧求真道理疏.混沌初分长日月,精魂聚散记丹书.离男坎女皆相类,壬子丙丁异境殊.历劫因缘随世在,阴功及物最玄殊."
    ]
  },
  {
    "title": "未知",
    "author": "未知",
    "paragraphs": [
      "神水华池妙更精,非铅非汞妄干名.河车本是延龄药,戊子从教配类成.朱雀坎蛇安在后,青龙白虎免交争.若使真金全二八,何忧住世不长生."
    ]
  },
  {
    "title": "未知",
    "author": "未知",
    "paragraphs": [
      "还知受气禀天然,百法方为事理全.假合都来归至道,修持远大理通玄.二仪交感成祥瑞,八卦刚柔被俗牵.何谓此中生恍惚,直须欵曲细精研."
    ]
  },
  {
    "title": "未知",
    "author": "未知",
    "paragraphs": [
      "玄门至道故无涯,自是人心所见邪.智识未能通大药,岂将容易拟荣家.千年圣境何虚谬,百劫曾修不用遮.龙虎欲成堪炼鼎,勿为利路乱交加."
    ]
  },
  {
    "title": "未知",
    "author": "未知",
    "paragraphs": [
      "论功须是一阳初,二八调和作楷模.固济但牢封密闭,莫教中道有差殊.依时消息专心记,在意停腾运火徐.日月无亏明节候,从容愿所不踌躇."
    ]
  },
  {
    "title": "未知",
    "author": "未知",
    "paragraphs": [
      "还丹百数细须寻,以验从来道理深.火候混成如白屑,水中凝结是黄金.循环复始周旋鼎,造化駈驰要用心.消息玄门穷八卦,飞腾自在远山岑."
    ]
  },
  {
    "title": "未知",
    "author": "未知",
    "paragraphs": [
      "真空修炼永长年,不识还丹在眼前.一得清来光宇宙,千朝须是用烹煎.人间天上分明录,汞里花开岂偶然.达取但教依理路,勿贪世利悮周旋."
    ]
  },
  {
    "title": "未知",
    "author": "未知",
    "paragraphs": [
      "烘烘火色水中论,至宝须教鼎内存.点化自然常在手,区分道理有玄门.莫将容易夸言说,尽入虚无是我尊.天动地神邪可畏,丹能飞走似云奔."
    ]
  },
  {
    "title": "未知",
    "author": "未知",
    "paragraphs": [
      "人是人非意颇同,较量此事尽归空.无为政化求真理,方表深仁大道雄.举止但能恒有节,寻思何处不周通.寰瀛善恶知多少,莫忘生前积德功."
    ]
  },
  {
    "title": "未知",
    "author": "未知",
    "paragraphs": [
      "因缘业障遇真稀,黄帝乘龙岂是非.达识尚凝常恍惚,愚蒙学解故相违.华池秘密人天授,神室光扬日月辉.智者无言皆口嘿,敢将容易论玄机."
    ]
  },
  {
    "title": "未知",
    "author": "未知",
    "paragraphs": [
      "逍遥自在何拘束,天地希夷无返覆.勿把他心向外求,真宗理道相和睦.人间天上尽修行,七宝山高混太清.玉树玄珠明照室,命根悟者转增盈.虚无入有何踪迹,非是神光化金液.廓落方圆在杳冥,南来北去断消息.灵元物象向天涯,古往今来圣事夸.无碍智通精进心,研穷理路互交加.奇哉离燄烹铅水,清静之中藏奥旨.出没门庭景异常,十洲隠大神仙子.绵绵若论太幽深,即是流珠不是金.万卷经文兼在目,机关绝妙有浮沈.开关寤寐来相逼,魄走魂归天地力.风扫尘埃蹑紫云,睹其颜邈难别识.勿生疑虑变阴阳,须信丹砂道理长.若向此中明此义,十洲洞府蕴馨香.康哉内景植仙桂,枝叶婆娑深根蒂.真宗妙法审来由,修炼真空无涯际.要知逆顺莫相非,广演周遮隠玄机.先说艰难后始说,精穷运化遂相依.瑶池浴凤通霄汉,金阙光舒何灿烂.丹成可验不狐疑,常娥偷窃月中看.春间花卉一齐开,天上优游谁肯来.洞里烟霞牢秘隠,水精宫殿白皑皑.昔日神仙皆烧炼,不说根由人岂见.本是凡情枉谩劳,何年待得成九转.密藏无使等闲知,碧落真如在两仪.理外消停造化实,相逢遇偶勿怀疑.直须意遣凡庸道,所以难言论秘奥.先令顿悟了然空,方扣玄关驱烦恼.从来教法甚分明,几许心迷事不成.弃世比图闲自性,精修道路必长生.归童返老超升界,正定威仪勿懈怠.开闭善能若苦勤,奋迅光阴同一泰.凡流学者不坚持,生灭门中故不知.走缩阴阳无住相,非难非易细推之.含胎十月无休歇,或作金兮或似雪.认取还丹莫乱求,猕猴水底弄明月."
    ]
  },
  {
    "title": "未知",
    "author": "未知",
    "paragraphs": [
      "灵无知大道,极意思悠然.摩日云中雁,潇湘水似天.孤峰高远近,实月莹团圆.信解明开悟,青霄在目前."
    ]
  },
  {
    "title": "未知",
    "author": "未知",
    "paragraphs": [
      "往事兴人感,徘徊思寂寥.湛然穷古道,群品似相邀.春台松柏静,秋风海岳摇.时迁何倏忽,落叶自零飘."
    ]
  },
  {
    "title": "未知",
    "author": "未知",
    "paragraphs": [
      "谁测玄机圣,天功地久长.群生皆是性,道德有圆方.姘丑随情意,於戏细酌量.达人知澹薄,默默见非常."
    ]
  },
  {
    "title": "未知",
    "author": "未知",
    "paragraphs": [
      "当看浮生业,朝观暮亦悲.笑迎先溟目,恶至聚愁眉.正直回斜曲,冤逢不用推.小人心似兽,君子定无欺."
    ]
  },
  {
    "title": "未知",
    "author": "未知",
    "paragraphs": [
      "恍惚人难晓,天仙语默玄.修心无道理,终日自忙然.我命真中趣,长生认宿缘.机权饶使用,圣事不虚传."
    ]
  },
  {
    "title": "未知",
    "author": "未知",
    "paragraphs": [
      "大道常恭谨,明灵不降威.少言知有信,多事自招非.年寿看松柏,冠簪短布衣.我心忙也乐,清浄得同归."
    ]
  },
  {
    "title": "未知",
    "author": "未知",
    "paragraphs": [
      "清静真空理,不无解者难.纵横依见性,廓落智中观.坦荡归仁德,辛勤久远看.勿教为逆顺,平地入云端."
    ]
  },
  {
    "title": "未知",
    "author": "未知",
    "paragraphs": [
      "寂静人歌咏,愚情岂易知.但求心自乐,不怕面相欺.枉直回邪灭,颠狂道德持.高明常鉴照,方寸欲何之."
    ]
  },
  {
    "title": "未知",
    "author": "未知",
    "paragraphs": [
      "天界殊胜理,凡愚不易知.曩因谁可究,浅近故怀疑.的实归真性,回邪入正持.乐耶亲大道,报应自然之."
    ]
  },
  {
    "title": "未知",
    "author": "未知",
    "paragraphs": [
      "浮生人怕死,蝼蚁命何轻.福业随缘寂,慈悲响善名.在家行孝爱,食禄尽忠贞.天道不移改,佛心化有情."
    ]
  },
  {
    "title": "未知",
    "author": "未知",
    "paragraphs": [
      "逍遥贤圣乐,我闷俗情愚.鄙俚何堪数,斟量解卷舒.恶缘须尽去,善事好相于.忙急真如梦,乾坤造化殊."
    ]
  },
  {
    "title": "未知",
    "author": "未知",
    "paragraphs": [
      "谦逊明然得,滋章道理疏.荣枯皆定分,巧拙亦何如.抚俗从仁感,临民用教敷.高明归辅德,建立纪功书."
    ]
  },
  {
    "title": "未知",
    "author": "未知",
    "paragraphs": [
      "形影随人得,精修道不迷.研穷深理路,造化隠端倪.云引龙吟穴,风生虎啸溪.少知愚岂解,南北与东西."
    ]
  },
  {
    "title": "未知",
    "author": "未知",
    "paragraphs": [
      "无穷思广大,幽隠便知深.智达千经论,方关一寸心.总明怀往古,曩劫顺从今.此理人须信,周旋子细寻."
    ]
  },
  {
    "title": "未知",
    "author": "未知",
    "paragraphs": [
      "伏藏终不见,巧拙是兼非.至道光怀古,周通隠圣机.清天何物性,浊地故相依.修炼真堪惜,疏慵有顺违."
    ]
  },
  {
    "title": "未知",
    "author": "未知",
    "paragraphs": [
      "为人能省己,就静亦皆忙.春去秋来定,年诸日远长.英姿终有异,贱品足颠狂.蠢动含灵性,善生恶自亡."
    ]
  },
  {
    "title": "未知",
    "author": "未知",
    "paragraphs": [
      "知之修炼法,便是圣中人.有象虚无境,邪缘不见真.恒持功行益,响应甚平均.浑然天地理,大道遍乾坤."
    ]
  },
  {
    "title": "未知",
    "author": "未知",
    "paragraphs": [
      "庶事情多感,光阴自古长.贪痴何意遣,愚辈为谁忙.红叶随时变,白头最易伤.世途能及物,善德远馨香."
    ]
  },
  {
    "title": "未知",
    "author": "未知",
    "paragraphs": [
      "清虚闲静得,奉道见真谛.契合皆堪用,因缘事好依.精诚求谛信,须有是兼非.达豁幽深远,奥妙入玄机."
    ]
  },
  {
    "title": "未知",
    "author": "未知",
    "paragraphs": [
      "终日穷经史,思惟事转深.公忠怀士意,是理好相寻.总慧玄高鉴,回邪枉用心.从容闲岁月,学古便知今."
    ]
  },
  {
    "title": "未知",
    "author": "未知",
    "paragraphs": [
      "真境堪依仗,周迁四叙移.人忙闲圣迹,心达罢狐疑.俊造皆流品,逢能即是师.二从寒暑变,龙浴凤皇池."
    ]
  },
  {
    "title": "未知",
    "author": "未知",
    "paragraphs": [
      "一逢又一别,来往几时休.处世皆名利,贪生去不留.善缘看似梦,恶事勿临头.如病心常怕,生前乐自由."
    ]
  },
  {
    "title": "未知",
    "author": "未知",
    "paragraphs": [
      "顶戴尊天地,聪明识见高.无为通理性,猛利岂虚劳.出没终难认,因缘不可逃.中原多圣境,四海涌滔滔."
    ]
  },
  {
    "title": "未知",
    "author": "未知",
    "paragraphs": [
      "避罪胜修福,其为理一般.资财丰利益,公道不欺瞒.浊世贪荣禄,明时善政官.遏强能抚弱,容此势情观."
    ]
  },
  {
    "title": "未知",
    "author": "未知",
    "paragraphs": [
      "如水澹交疏,寻思道更殊.乖张颠覆易,知己便相于.路坦如平掌,风传语不书.烟霄明月静,负志话清虚."
    ]
  },
  {
    "title": "未知",
    "author": "未知",
    "paragraphs": [
      "天上与人间,贤愚不𫏐闲.精修归至理,道大隠玄关.圣境皆奇绝,凡情岂易攀.群仙宽坦荡,却老尽童颜."
    ]
  },
  {
    "title": "未知",
    "author": "未知",
    "paragraphs": [
      "世途含万象,稽古便知今.大树垂清影,如花耀碧岑.虚劳空自白,德行胜黄金.有过而能改,无为积善深."
    ]
  },
  {
    "title": "未知",
    "author": "未知",
    "paragraphs": [
      "法演双林下,凡情世眼观.澹烟光雨际,孤月浄云端.意思皆时暂,纵横大教宽.含情能息虑,物外不相干."
    ]
  },
  {
    "title": "未知",
    "author": "未知",
    "paragraphs": [
      "表里分明说,深穷妙更玄.愚迷行不到,圣事法中传.欲界情无定,真空本自然.今生随曩劫,清浄照三天."
    ]
  },
  {
    "title": "未知",
    "author": "未知",
    "paragraphs": [
      "爱老及怜贫,逢迎善者亲.道高明似日,民有几般人.盛暑观蚊蚋,窊鱼探海津.闲忙皆自得,冬去后知春."
    ]
  },
  {
    "title": "未知",
    "author": "未知",
    "paragraphs": [
      "多言心不善,出口莫能追.如梦欢娱乐,归家说盛衰.拟将何所用,理乱别公私.方寸巧旋设,小人亦可悲."
    ]
  },
  {
    "title": "未知",
    "author": "未知",
    "paragraphs": [
      "雅澹玄中得,常人故不知.幽深无远近,道外细推之.碧落神仙境,烟霞日月随.参详寰宇内,邪正岂相离."
    ]
  },
  {
    "title": "未知",
    "author": "未知",
    "paragraphs": [
      "世间何所益,乐善有馨香.贵贱虽差等,非违定不祥.春台宜胜地,花木收严霜.求取立身行,恒持但久长."
    ]
  },
  {
    "title": "未知",
    "author": "未知",
    "paragraphs": [
      "逍遥能自在,大道亦何殊.澹薄随情遣,优游静恶除.春生凡作则,秋谢徧悲疏.利益玄穹鉴,公平信史书."
    ]
  },
  {
    "title": "未知",
    "author": "未知",
    "paragraphs": [
      "紫陌红尘里,贪名利好争.世情皆扰攘,大道甚纵横.弦直终无曲,心邪自不平.若能如遂意,复学法先生."
    ]
  },
  {
    "title": "未知",
    "author": "未知",
    "paragraphs": [
      "民间天上事,通理一言之.仙积千年寿,人终百岁期.礼容分次第,泛爱别尊卑.福业有轻重,那堪乱作为."
    ]
  },
  {
    "title": "未知",
    "author": "未知",
    "paragraphs": [
      "世上多虚饰,方知一切心.不群终是异,僻学古同今.逸士宽怀释,为官理道深.移时非独见,令我思沈吟."
    ]
  },
  {
    "title": "未知",
    "author": "未知",
    "paragraphs": [
      "真一生天地,因依认宿缘.智高通理性,凡下少周旋.语默何奇绝,幽深隠圣贤.谁人解我意,大道寸心玄."
    ]
  },
  {
    "title": "未知",
    "author": "未知",
    "paragraphs": [
      "石室巢新燕,人心在眼前.飞云高去影,败叶拥流泉.取舍凭认定,升沈勿自专.守贫知大道,盛事好攀缘."
    ]
  },
  {
    "title": "未知",
    "author": "未知",
    "paragraphs": [
      "豁意何清浄,愚人不信迷.石岩孤野鹤,仙路蹑云梯.栋木生深谷,寒鸦入夜啼.怡颜能待客,沽酒旋烹鸡."
    ]
  },
  {
    "title": "未知",
    "author": "未知",
    "paragraphs": [
      "利钝犹根性,无缘枉用心.邪求皆是相,正定理玄深.巧拙高含识,轻浮力不任.大乘通语默,稽古便知今."
    ]
  },
  {
    "title": "未知",
    "author": "未知",
    "paragraphs": [
      "智使千般用,思量也大愚.黄昏直至晓,皎日莹康衢.瑞典通三界,华胥乐四隅.谕开方便治,平坦绝崎岖."
    ]
  },
  {
    "title": "未知",
    "author": "未知",
    "paragraphs": [
      "皆救眼前急,锥刀蕴利名.愚心违善道,慧眼自分明.大海波浪没,深山栋木成.旁求存古意,后学法先生."
    ]
  },
  {
    "title": "未知",
    "author": "未知",
    "paragraphs": [
      "得道超凡圣,逍遥本是缘.群迷难解会,我且不虚传.但信恒无断,精穷用意专.审听明譬喻,勿被俗情牵."
    ]
  },
  {
    "title": "未知",
    "author": "未知",
    "paragraphs": [
      "古来高逸士,数目几多人.积德千花秀,温良七宝珍.缘因终可作,好事福齐臻.宇内光阴速,仙天夜月春."
    ]
  },
  {
    "title": "未知",
    "author": "未知",
    "paragraphs": [
      "君子怀幽趣,谦恭礼乐才.经心皆识见,书史尽通该.有德馨还远,清虚道亦开.先生宜法则,宿习自将来."
    ]
  },
  {
    "title": "未知",
    "author": "未知",
    "paragraphs": [
      "遁迹深岩谷,身闲未是闲.研穷堪语默,寂静杳冥间.秘密逢邪见,难开大道关.金丹无效用,弗可返童颜."
    ]
  },
  {
    "title": "未知",
    "author": "未知",
    "paragraphs": [
      "人本心田静,机关买是非.聪明存节操,曲直自相依.思寂知玄奥,区分有顺违.精通含识性,理义恺然希."
    ]
  },
  {
    "title": "未知",
    "author": "未知",
    "paragraphs": [
      "行止由修炼,辉光朗自然.深山藏虎豹,大海隠龙泉.鹤唳冲霄汉,龟生得寿年.怡情含道识,浩渺九重天."
    ]
  },
  {
    "title": "未知",
    "author": "未知",
    "paragraphs": [
      "谁人信我说,我说亦非常.苦行分明乐,缘深解即忙.乖持如似梦,慕道行清凉.影响随声应,玄门可度量."
    ]
  },
  {
    "title": "未知",
    "author": "未知",
    "paragraphs": [
      "高山石室半空嵌,选取灵芝草尽芟.法意要修心一等,道情焉用口三缄.丹砂保重开清境,白发相宜倚翠岩.曩劫缘中因种在,布衣鹤袖凤来衔."
    ]
  },
  {
    "title": "未知",
    "author": "未知",
    "paragraphs": [
      "归依妙法要精专,极目烟霄路不偏.日月明通三界眼,云梯上有十洲仙.慈悲愿力弥何远,烦恼能除道最坚.救苦观音名利益,经文曾与世间传."
    ]
  },
  {
    "title": "未知",
    "author": "未知",
    "paragraphs": [
      "修心慕道入玄机,方便门停次第依.种性莫教拘执定,因缘去住不相违.离他少欲阴功积,淡薄深来绝是非.浮世利名常自遣,真空妄想一时归."
    ]
  },
  {
    "title": "未知",
    "author": "未知",
    "paragraphs": [
      "耳根清静本来修,万法从心不外求.海岳动摇山色异,玄珠尽在眼中收.持斋道士寻红药,醉卧仙人未白头.麋鹿同群方可信,逢春但笑乐花秋."
    ]
  },
  {
    "title": "未知",
    "author": "未知",
    "paragraphs": [
      "忘机悟既见真诠,慕道威仪立善缘.语默但教方外用,玄微通达自弥坚.利名染著还如梦,性相归来猛似泉.三业之中堪发问,勿令万法不精专."
    ]
  },
  {
    "title": "未知",
    "author": "未知",
    "paragraphs": [
      "随机发问绝亲疏,法界明文本不殊.厌苦群生含万像,归依大觉达三无.莲开湛寂真如境,屋里空劳总是虚.缘起性中平等用,直须乐道善心居."
    ]
  },
  {
    "title": "未知",
    "author": "未知",
    "paragraphs": [
      "道高人世礼周旋,语默如痴似不言.洗涤要教心地静,狐疑勿类水蓱翻.经书说尽修真理,岁月休防罢引援.雅合无为深见识,阴阳去住捉寒暄."
    ]
  },
  {
    "title": "未知",
    "author": "未知",
    "paragraphs": [
      "神丹妙道故延年,岂是凡流识大仙.老子尚犹能讳事,轩皇不许乱相传.谁知造化功夫力,罕见今生度宿缘.猛虎伏来龙驾驭,云腾五色思悠然."
    ]
  },
  {
    "title": "未知",
    "author": "未知",
    "paragraphs": [
      "大道逢来是宿缘,终期定可访真仙.山中修炼非州郡,城里无荒隠市鄽.秘术岂教容易得,幽深还许递相传.超凡入圣浑闲事,问取人间十洞天."
    ]
  },
  {
    "title": "未知",
    "author": "未知",
    "paragraphs": [
      "青松本不树萧条,学士因何智自劳.金水朗然明皎洁,雪山堆积就中高.志心但觅三神药,凡目难观万里毫.我独闲吟谁解意,悠哉丽日压灵鼇."
    ]
  },
  {
    "title": "未知",
    "author": "未知",
    "paragraphs": [
      "天地为炉我自知,人无远虑必生疑.功夫未至劳悬想,境外声闻不改移.机巧岂逢容易得,是非终究欲何之.思量大海深渊理,光阴虚度影参差."
    ]
  },
  {
    "title": "未知",
    "author": "未知",
    "paragraphs": [
      "昆仑山上聚神仙,羽驾争行意不偏.积雪远看欹下界,巅峰高认涌流泉.真空的实难堪比,异景皆从造化迁.秘密岂教容易辨,玄中之外更深玄."
    ]
  },
  {
    "title": "未知",
    "author": "未知",
    "paragraphs": [
      "溟溟沧海浪涛深,雾蔽山恋不易寻.紫盖洞庭人驾鹤,虹霓城郭道为林.幽玄相去何多少,巧拙无由智慧侵.尽是同缘相引接,从容语话八仙心."
    ]
  },
  {
    "title": "未知",
    "author": "未知",
    "paragraphs": [
      "彩云轻举压天津,舞鹤迎鸾自在身.蟾影枝开三岛树,桃花风弄十洲春.相传灵异无虚说,道理分明尽是真.但信此中深护慎,修行所愿勿因循."
    ]
  },
  {
    "title": "未知",
    "author": "未知",
    "paragraphs": [
      "天非爱道许人修,学士愚迷不到头.内境拟将何所用,杳知深邃故难求.丹霞隠密堪依仗,雪月纵横入品流.消息须然潜世虑,凡岐圣路有刚柔."
    ]
  },
  {
    "title": "未知",
    "author": "未知",
    "paragraphs": [
      "逍遥里外混诸天,澹荡其中四叙间.拂拭尘埃明印月,徧駈神鬼鏁骊山.装添出没何奇异,秘隠藏直未是闲.但好消详清景内,勿生疑虑动机关."
    ]
  },
  {
    "title": "未知",
    "author": "未知",
    "paragraphs": [
      "龙虎刚柔隠圣方,一时和合运阴阳.周知配类无疏失,物性从来理自长.鼎里花开装五彩,心明火候制三黄.更能通得华池妙,南北东西不可当."
    ]
  },
  {
    "title": "未知",
    "author": "未知",
    "paragraphs": [
      "水精宫殿月华明,白玉为墙火不侵.八境风高骈羽驾,九重天上绛霞深.物情晃朗无遮隔,非是凡间比类寻.汗漫真游谁得到,桂花香洁影森森."
    ]
  },
  {
    "title": "未知",
    "author": "未知",
    "paragraphs": [
      "还元到即见真归,不是虚传羽化飞.大道勿将闲设用,精修别得便忘机.安排稳入龙宫内,变易终藏虎鼎威.豁达乾坤神妙理,逍遥铅汞共相依."
    ]
  },
  {
    "title": "未知",
    "author": "未知",
    "paragraphs": [
      "泥丸本是命根宫,消息临时语话通.大道比来行气术,其余效验藉阴功.物情之理皆清浄,造化玄微事莫同.珍重此言深可意,腹中日运鼎花空."
    ]
  },
  {
    "title": "未知",
    "author": "未知",
    "paragraphs": [
      "天生颜貌几何般,鹤骨餐霞厌俗观.赤水华池谁法则,白银为阙又堪看.来传音旨俱然混,位有尊卑勿异端.逆顺之中关理性,心田静外岂相干."
    ]
  },
  {
    "title": "未知",
    "author": "未知",
    "paragraphs": [
      "逍遥我命在玄穹,鹤宿霞栖景致中.自得安宁兼养道,更将利益屏群雄.渊深引古知今用,劈斫区分尽可通.和畅五音从豁达,乾坤之内霭溟蒙."
    ]
  },
  {
    "title": "未知",
    "author": "未知",
    "paragraphs": [
      "巅峰一望水深潭,谁解缘情语话堪.暗室自开明日月,道心奇异老山庵.研穷妙理真消息,诫忌先贤让不贪.稽古尚为今法则,愚蒙太甚苦惔惔."
    ]
  },
  {
    "title": "未知",
    "author": "未知",
    "paragraphs": [
      "非人口似泻汾河,此辈尘中有甚多.心恨貌恭无定止,舌夸端正乱乖讹.为官善政身荣禄,利剑休教石上磨.立待满盈船陷水,恶风从被海神拖."
    ]
  },
  {
    "title": "未知",
    "author": "未知",
    "paragraphs": [
      "精详语议四门开,舒惨阳和意外裁.远见风尘思往事,无穷日月去还来.乐耶指趣归三体,周旋道理遍九垓.贤圣人天常法则,卿云岭上白皑皑."
    ]
  },
  {
    "title": "未知",
    "author": "未知",
    "paragraphs": [
      "贪染犹来理不通,虚劳岁月面西东.从前自是凡心别,利益须归上帝功.洞府名高同景致,尘泥踪迹莫知空.云非但向铅中作,变化飞腾大道雄."
    ]
  },
  {
    "title": "未知",
    "author": "未知",
    "paragraphs": [
      "达道真人见者稀,岂教容易等闲知.阴阳造化无非实,天地元精动合宜.功行三千须及物,还丹九转上升时.忙中岁月忙中遣,我本愚来性不移."
    ]
  },
  {
    "title": "未知",
    "author": "未知",
    "paragraphs": [
      "栖心隠逸故非常,大约恒持要久长.清浄好为皆是益,周旋理度审安详.法干驭物须平稳,顺日成功自酌量.倏忽之间堪匹配,临时巧拙见圆方."
    ]
  },
  {
    "title": "未知",
    "author": "未知",
    "paragraphs": [
      "香汤沐浴更斋清,运动形躯四体轻.魔鬼自然生怕怖,神魂必定转安宁.从无入有皆真实,去住何难妙最精.五行聚散归一体,灵源不用苦煎烹."
    ]
  },
  {
    "title": "未知",
    "author": "未知",
    "paragraphs": [
      "一身独善欲何之,争及衣冠解抚绥.浮世浅情无限量,愚蒙自是不相规.直须凭仗分明说,诘取灵源问得知.要觅洞中闲日月,除将济事谩非为."
    ]
  },
  {
    "title": "未知",
    "author": "未知",
    "paragraphs": [
      "寻思道味咏吟哦,去住先贤有几何.性识无凝关要妙,浮沈依约不言多.但将子细分明说,犹恐闲非却被魔.救世比心来所愿,逍遥尽入扣玄歌."
    ]
  },
  {
    "title": "未知",
    "author": "未知",
    "paragraphs": [
      "无为道大入幽玄,几许风光慕昔贤.对境尽同闲见识,忙中皆是急相煎.配匹直须宽雅淡,会有逢时不偶然.修炼但教坚志气,参详稳审更周旋."
    ]
  },
  {
    "title": "未知",
    "author": "未知",
    "paragraphs": [
      "人心多是少相投,非识尘中上品流.不见真宗归物理,难知妙道后先休.生前内鼎宜烹炼,殊胜华池好渐修.但见完全凭土德,能调火候药皆秋."
    ]
  },
  {
    "title": "未知",
    "author": "未知",
    "paragraphs": [
      "玄之玄又见真空,巧拙临时要妙中.大智伏藏知远近,纤微尽达了然通.周旋物性谁区别,坦荡由来是且同.境致三才随有位,神光照室莹西东."
    ]
  },
  {
    "title": "未知",
    "author": "未知",
    "paragraphs": [
      "千般万类不相逢,天地尊卑岂易穷.海岳高深随日转,神仙聚乐隠尘中.鲜求名利知贪少,多事闲忙总是空.几个心贤平坦荡,十洲三岛自从容."
    ]
  },
  {
    "title": "未知",
    "author": "未知",
    "paragraphs": [
      "九重天上帝仙居,愚昧求真道理疏.混沌初分长日月,精魂聚散记丹书.离男坎女皆相类,壬子丙丁异境殊.历劫因缘随世在,阴功及物最玄珠."
    ]
  },
  {
    "title": "未知",
    "author": "未知",
    "paragraphs": [
      "还知受气禀天然,百法方为事理全.假合都来归至道,修持远大更通玄.二仪交感成祥瑞,八卦刚柔被俗牵.何谓此中生恍惚,直须款曲细精研."
    ]
  },
  {
    "title": "未知",
    "author": "未知",
    "paragraphs": [
      "玄门至道故无涯,自是人心所见邪.智识未能通大药,岂将容易拟荣家.千年圣境何虚谬,百劫曾修不用遮.龙虎欲成堪炼鼎,勿为利路乱交加."
    ]
  },
  {
    "title": "未知",
    "author": "未知",
    "paragraphs": [
      "因缘业障遇真稀,黄帝乘龙岂是非.达识尚凝常恍惚,愚蒙学解故相违.华池秘密人天授,神室光扬日月辉.智者无言皆口默,敢将容易论玄机."
    ]
  },
  {
    "title": "未知",
    "author": "未知",
    "paragraphs": [
      "凤皇燕雀不同群,非类宜然信有闻.好景销磨还尔梦,方在虚诞似浮云.闲吟比喻明如日,雅道留情旧典坟.堪与言论谁是识,舜琴惠爱皷南薰."
    ]
  },
  {
    "title": "未知",
    "author": "未知",
    "paragraphs": [
      "何为禅定性心同,解说真如物外空.几许修行缘上得,惑多妄想障于聪.名彰道理千世永,善恶都归万法中.应现机关俱寂默,始知明鉴照昏蒙."
    ]
  },
  {
    "title": "未知",
    "author": "未知",
    "paragraphs": [
      "无萦无虑鬓如黳,手执仙经杖一藜.猛利销磨闲岁月,玄中妙道入云霓.红尘世界何拘束,白日山川高又低.去住自然皆寂默,逍遥不假上仙梯."
    ]
  },
  {
    "title": "未知",
    "author": "未知",
    "paragraphs": [
      "高山树叶翠森森,寂静因中道最深.利得昆仑皆璞玉,不须丽水有真金.浇漓渐变同尧日,薄俗将重理舜琴.祸福年长随世改,玄门大戒喻飞沈."
    ]
  },
  {
    "title": "未知",
    "author": "未知",
    "paragraphs": [
      "玄珠道在口中衔,未信前人明似鉴.试问心田佯兀兀,可怜肌骨瘦岩岩.自言世界归依重,志诵经文不用搀.炼得气来身且健,日斜常望鹤栖杉."
    ]
  },
  {
    "title": "未知",
    "author": "未知",
    "paragraphs": [
      "四叙相迁亦可观,斜扉半掩半欹关.诗吟海岳皆空尽,扇觉秋凉渐放闲.树影临窗迷远思,渴禽恋水复飞还.旋教摘果瞑心话,叶木苍苍天地间."
    ]
  },
  {
    "title": "未知",
    "author": "未知",
    "paragraphs": [
      "秋鏁烟岚日未蚁,道情欲话老僧期.旋烹茶灶心先喜,摇撼松风睡思迟.鹤唳九霄堪入画,云平三界化无私.真宗象教非虚说,对境成空是我师."
    ]
  },
  {
    "title": "未知",
    "author": "未知",
    "paragraphs": [
      "夜醮星坛海岳飞,龙车摇曳羽云衣.红霞影里轻烟色,玉烛风清皓月辉.三岛花明铺锦绣,千年鹤送下金扉.仙家莫道无多事,十二琼楼恨不归."
    ]
  },
  {
    "title": "未知",
    "author": "未知",
    "paragraphs": [
      "往事悲欢笑一场,乾坤有甚可思量.空知造化情多矣,却是愚蒙不久长.世上周通添眷恋,人间善恶自舒张.熙熙尽入无为内,明月清风道路忙."
    ]
  },
  {
    "title": "未知",
    "author": "未知",
    "paragraphs": [
      "寻思往事便堪疏,空有闲云万里余.满目都来情郁郁,劳心谁把谩驱驱.星辰日月高天际,云散烟花徧海隅.道德流行宽世界,时捻笔砚亦看书."
    ]
  },
  {
    "title": "未知",
    "author": "未知",
    "paragraphs": [
      "是非人我利名心,情伪言同海似深.浩渺无涯成理性,无为志大可胜任.千年岁月周游在,万卷诗书不易寻.世界之中宽更远,从分混沌至如今."
    ]
  },
  {
    "title": "未知",
    "author": "未知",
    "paragraphs": [
      "我一囊盛宽世界,从头点取人数在.万里山河宽更宽,一切众生智者解.因缘殊胜是因缘,方便法门天最大.天最大,无比拟,经文秘在无生理.知之修炼是圣人,光阴急速流如水.孤云野鹤笑龙吟,扣寂希夷求妙旨.但知慙愧常亲善,更能通达解区遣.辜负琴书得自由,勿令萦恨金刀剪.离烦恼,大仙上品十洲好.利他贵重无亲疏,便是菩提心至老."
    ]
  },
  {
    "title": "未知",
    "author": "未知",
    "paragraphs": [
      "自家未达莫来看,解者众生真是汉.世涂烦恼一齐休,修取菩提心不乱.天觉因明凡圣同,苦空圆满光不散.含识缘中晓了难,爱河须渡达彼岸.我见人见众生见,菩萨行持终不惮.离贪嗔,绝情欲,定相安然无反复.从头法归镇长开,鬰鬰黄花生翠竹.天高地广遍周游,十方妙色能照烛.七宝山高三界中,拔去浮云沈水渌.离他一念是因缘,珍重贤圣皆知足."
    ]
  },
  {
    "title": "未知",
    "author": "未知",
    "paragraphs": [
      "天心即是道,佛心即是佛.人生有善缘,修行岂废力.悟来瞬息间,暧昧藏五贼.非干智慧中,虚妄不可得,小乘尚执迷,大乘堪法则.经教有明文,守白便知黑."
    ]
  },
  {
    "title": "未知",
    "author": "未知",
    "paragraphs": [
      "春长秋风败黄叶,白发老人慵把镊.光景如箭亦如飞,我不聪明贤者说.知近知深知更远,善缘恶境勿交涉.勿交涉,语重叠,古往今来闲日月."
    ]
  },
  {
    "title": "未知",
    "author": "未知",
    "paragraphs": [
      "还淳返朴非用智,黄老之术何简易.不衒聪明时俗清,尽使人人怀忠义.密贱得之不下堂,单父得之公私利.无为之道随时化,无为之道随时理,若能可行,则清浄矣."
    ]
  },
  {
    "title": "未知",
    "author": "未知",
    "paragraphs": [
      "予持斋,常清浄,心田澄寂无争竞.闻尔志念诵真经,明月窗中转孤影.风自悠飏香满室,因地修行不可得.善事是芝兰,恶事是荆棘,实实实实."
    ]
  },
  {
    "title": "未知",
    "author": "未知",
    "paragraphs": [
      "勤恤忧劳,夙夜匪怠.政教犹豫,从诫中外.三皇致理,百姓为心.不严而肃,自古从今.刑赏不忒,后代为箴.求己之短,利害知深.就人所欲,良吏不酷,绳直于木,政无反复.旰食宵衣,无是无非."
    ]
  },
  {
    "title": "未知",
    "author": "未知",
    "paragraphs": [
      "孤云野鹤镇常闲,随宜自在杳冥间.杉松高拔千万尺,寒泉引望峭青山.大道烟霞看更远,将临海峤叩玄关.知之修炼凡超圣,岁月空深不易攀."
    ]
  },
  {
    "title": "未知",
    "author": "未知",
    "paragraphs": [
      "茅庵养道静深山,解笑光阴解驻颜.谁能苦志离人间,孤云情僻岂容攀.日餐松柏知其味,不问王侯朱紫贵.修行但好倍精专,十洲洞府有神仙."
    ]
  },
  {
    "title": "未知",
    "author": "未知",
    "paragraphs": [
      "无为本从清静出,知之修炼皆寂默.大道玄门几百般,不拘东西及南北.观其形貌欵共语,风云可变龙与虎.灵源欲访不曾闲,捉得之时为伴侣.日有魂,月有魄,业累袪除离死厄.十二时中可逍遥,五行造化人岂测.也曾嗔,也曾笑,世间心为求诸要.长生之法在目前,天门地户无颠倒."
    ]
  },
  {
    "title": "未知",
    "author": "未知",
    "paragraphs": [
      "秋风主远思,令我上高台.花木将零落,云雨旧山来.世间何事有情疏,南雁藏宾万里余.去有其声为谁去,来有其声为谁来."
    ]
  },
  {
    "title": "未知",
    "author": "未知",
    "paragraphs": [
      "寻常无事信天缘,饶得憨痴满眼前.名利世间多用意,愚迷不肯学先贤."
    ]
  },
  {
    "title": "未知",
    "author": "未知",
    "paragraphs": [
      "玄珠玄珠存今古,总在眼前无一睹.圆似明珠照十方,或来或去寒无雨.本是真,玄中圣,天仙地仙收不尽.虚无出向方寸间,方寸之间还远近.此玄珠,何分别,超凡得道须自证.四时运转如等闲,任从颠倒非常性.玄珠玄珠实非实,虚非空,五色相依橘似红.境象𫐌罗安掌内,不在言外隠形中.扣玄关,深奇异,具足凡情兼四智.人或达识此玄珠,一念失则心如醉.可速求,可寻讨,明取闲忙身内了.经年作相熟知之,三载渐即离怀抱.买亦无,显奇秘,混在世间无滋味.龙宫海藏不拘收,离男坎女难匹配.神仙道,阴阳是,几人顺从几人背.凡情不识智者会,坐卧行持穷三昧."
    ]
  },
  {
    "title": "未知",
    "author": "未知",
    "paragraphs": [
      "耳根唯愿常清静,更得四时风雨顺.开得眼来一切心,尽为好事善相近."
    ]
  },
  {
    "title": "未知",
    "author": "未知",
    "paragraphs": [
      "三天境象验人间,不在江湖不在山.大约颇同随报应,耳根清静道心闲."
    ]
  },
  {
    "title": "未知",
    "author": "未知",
    "paragraphs": [
      "善恶由人作,修心勿乱为.邪求无实事,如影定相随.妄想终成伪,行贪未可知.天生分异等,道德立尊卑.日月须明照,声文垂大教.非言患不及,长顺归仁考.志广来遐迩,忠臣持节操.腥膻戎自伏,洞达总机要.遂性减予忧,玄门境象幽.躬躬勤政理,化被遍恩流.省己光阴速,一春度一秋.输他闲取静,每藉更温柔.智者审详意,聋听如梦寐.玄穹平覆载,种种乾坤惠.烦恼深无岸,量宽苞天地.眼前一切类,孰非孰为是."
    ]
  },
  {
    "title": "未知",
    "author": "未知",
    "paragraphs": [
      "每逢清夜坐更深,白日忙忙各是情.南北东西谁定准,无穷天地始知名."
    ]
  },
  {
    "title": "未知",
    "author": "未知",
    "paragraphs": [
      "上元斋醮卷清风,暗使虔诚望圣功.星彩动容光碧落,步虚声在半天中."
    ]
  },
  {
    "title": "未知",
    "author": "未知",
    "paragraphs": [
      "京都繁盛谁比矣,十二楼台重重起.九衢车骑日喧喧,广陌欢呼歌帝里.我今御宇临天下,物泰熙熙忻朝野.村夫击壤荷丰年,侯门朱紫皆风雅.无为一坦已成功,关防绝虑闲战马.唯愿君臣千万世,六合同心归华夏."
    ]
  },
  {
    "title": "未知",
    "author": "未知",
    "paragraphs": [
      "逢春总有看花情,时节心迷不可轻.但秪追游贪聚乐,几人顶戴愧三清."
    ]
  },
  {
    "title": "未知",
    "author": "未知",
    "paragraphs": [
      "君子淡交如似水,小人交结甘如醴.微漥浪息派分流,倏忽之间生谤毁.但去骄矜添意气,贞松全胜凡花卉.狂风秪是有尘埃,大海潮宗深无底."
    ]
  },
  {
    "title": "未知",
    "author": "未知",
    "paragraphs": [
      "偃亚松,笔迹高.来更妙,甚奇特,三十年前曾收得.上下度量有短长,平头一样青烟色.半枯半嫩小枝斜,筛风阴石皆法则.左隈右倚四维绝,悬在书堂谁分别,喝起诸山未是奇,千年鹤坐方可说.根蟠龙,笼春雪,团团引出桂华月.暗聚风生欹枕观,駈逐邪魔无情灭.若在灵山片时久,感动天人师子吼.扫教心地起自然,好看纵横如意手.偃亚松,偃亚松,或真个.生在深谷,为栋梁之异木.任从霜雪摧残,终归众人之瞻瞩."
    ]
  },
  {
    "title": "未知",
    "author": "未知",
    "paragraphs": [
      "看花终不似春雷,牵引诗情瞑目开.雨顺风调为上瑞,苍生家足降天来."
    ]
  },
  {
    "title": "未知",
    "author": "未知",
    "paragraphs": [
      "中秋夜,圆转魄,东升慢上露先湿.起清风,明似雪,薄衣阶下寒泉滴.随宜情,何豁达,五音罢去无踪迹.星稀斗暗天宽窄,桂华望处谁不惜."
    ]
  },
  {
    "title": "未知",
    "author": "未知",
    "paragraphs": [
      "蔟蔟排弦声流美,因风独弄无宫征.闲庭引思道情中,五音不入行人耳.仰望云霄听未足,何期到了不成曲.秋蝉夜噪素琴鸣,边城角罢春水渌.高悬韵响声来去,常深兴寐无相阻.不类乐中得此名,圆月明时何自苦.凄清激节繁空影,日夜如流后天永.无穷之外更无穷,依傍群弦方始品."
    ]
  },
  {
    "title": "未知",
    "author": "未知",
    "paragraphs": [
      "逍遥本意离尘埃,日见愚痴足可哀.唯愿人心齐一等,花香常近慧风开."
    ]
  },
  {
    "title": "未知",
    "author": "未知",
    "paragraphs": [
      "栖真大道于南北,清浄之间求爱力,坚持雅志穷诸识.寻常如观在眼前,唯仰三光无𫏐息.忧念苍生不暇食,自挫周遮尝反侧."
    ]
  },
  {
    "title": "未知",
    "author": "未知",
    "paragraphs": [
      "阮咸初立意,偷得姮娥月.三柱应琴徽,五音更互发.堪听诸调弄,勾鏁无休歇.闲暇优游子,顺风吟案揭.时闻宣九奏,凤翅手轮抹.引思何奇妙,广陵散白雪.稀中逢绝艺,解弹能指拨.放纵知狂逸,四弦凭审察.慢来长不断,急则声相轧.春鶑虽好语,难将比并说."
    ]
  },
  {
    "title": "未知",
    "author": "未知",
    "paragraphs": [
      "月琴三柱四条水,圆魄移来混俗耳.自古从今清且奇,五音一弄惊神鬼.勾挑指下何纤细,傍观侧听心先醉.胡茄十八笑思归,悲风切切摇朱翠.凤游云里情荡飏,不无萧洒真高尚.寒暄聚散得馨香,奚为丝竹兼歌唱.慢鏁朱弦急如雨,疑似春鶑相共语.莫惮辞劳用意弹,堪对鸾吟与凤舞."
    ]
  },
  {
    "title": "未知",
    "author": "未知",
    "paragraphs": [
      "一言有善亦须听,终日饱餐不易任.他织他耕无悯念,世途谁是爱人心."
    ]
  },
  {
    "title": "未知",
    "author": "未知",
    "paragraphs": [
      "日月何忙忙,相逢有出没.催将壮志心,少年如顷克.人生苦海中,否泰知通寒.四季倏忽来,寒暑变为贼.偷人面上花,夺人头上黑."
    ]
  },
  {
    "title": "未知",
    "author": "未知",
    "paragraphs": [
      "结束分朋相间错,立在殿庭还不弱.锦绣为袍供奉仪,流星电转争挥霍.文里鸟巾皆一样,三春景色花荡飏.承平此事比应难,盛世欢娱情好尚,添肖况,堪可爱,香尘坠里无妨碍.月杖怀挟击云门,引聚风光何意态.令人骇目潜窥睹,杂剧教坊罗袂举.銮铃珂珮白玉鞍,恣纵奔驰汗如雨.笑中语,审听旨,速排丝竹调宫征.高高树影柳疏阴,头筹先得称心喜.画鼓红旗双对凤,笛发龙吟能送断.年少来来善乘骑,因依所习且随众."
    ]
  },
  {
    "title": "未知",
    "author": "未知",
    "paragraphs": [
      "駈駈席不𫏐安时,勤苦终朝景易移.达得物情深道理,无为堪作后人师."
    ]
  },
  {
    "title": "未知",
    "author": "未知",
    "paragraphs": [
      "六铢衣帔是神仙,劫劫曾修不偶然.大道目前人岂会,九天常有万千千."
    ]
  },
  {
    "title": "未知",
    "author": "未知",
    "paragraphs": [
      "白发长,眉似雪,宗禅和尚何分别.百尺高山足浮云,万丈海中有明月.十地本因菩萨证,大乘俱是如来说.有空相,无空相,深浅是非皆为妄.一切诸法归何物,忽然觉悟波浪没.安乐常在信心中,真空根本难缄默.贪嗔戒定如幻梦,祖师凝流欢者众.方便门,群生用,除他烦恼知识重.诱引迷途如风止,慧眼观瞻恒沙水.三昧八万四千智,清浄法身依道理."
    ]
  },
  {
    "title": "未知",
    "author": "未知",
    "paragraphs": [
      "大道何异,俗情如花.生前境趣,车碾黄砂.无垢住相,勿用称夸.非亲我亲,六合为家."
    ]
  },
  {
    "title": "未知",
    "author": "未知",
    "paragraphs": [
      "忙即但忙,闲即便闲.无为之见,与道相关.言虽鄙俚,勿生谤毁.利他何疑,嗔乃兴喜.善恶万端,古今如此.非善称君,非过称己.道大幽玄,世使如然.君临宇宙,辅弼须贤.求之不见,形表影连.论而非细,我慙知媿.救世心劳,方便之智.短又何难,长又何易.真实语言,勿将为戏."
    ]
  },
  {
    "title": "未知",
    "author": "未知",
    "paragraphs": [
      "终朝烦恼谩相牵,却是他非我自然.秪愿苍生添景福,康宁常得遇丰年."
    ]
  },
  {
    "title": "未知",
    "author": "未知",
    "paragraphs": [
      "从来非不求知己,言觉俗情似流水.消息毫端总是空,奇哉道味深无比."
    ]
  },
  {
    "title": "未知",
    "author": "未知",
    "paragraphs": [
      "若言笔法穷绝艺,书一字,至百字,八法从前亦非细.分间布白要审详,浓淡均匀看可戏.一则一,二则二,消息踪由无纵恣.纸为阵,笔为矟,将军须是有谋略.墨要干研清神思,点画临时要廓落.形势奇状似龙蛇,平头大小宜斟酌.曲须曲,直须直,意气方刚须雅饰.闲暇规矩有指归,圆转楷模堪法则.堪法则,有迟速,相钩相连光熠目.古隶参杂故不拘,颠草纵横似花蔟.偃仰莫把笔锋挫,先须顺𫎱回收左.经心健硬晓浮沈,铿锵启发勿怠堕.研穷体象貌亦同,博学精微先贤播.化阴阳,势出矣,藏头护尾深有理.禀乎人性是常情,递相映带可行止.迟涩飞动似玲珑,慢引急牵如流水.上捺下挑猛如虎,蜂腰鹤膝不堪睹.壮士屈臂凤皇飞,张弓发箭胜于弩.提撕秘思不可传,常存形影勿孤露.勿孤露,谁别辨,义之平稳知深浅.自然观察往还来,斗回角立能駈遣.疴瘵缠身,溺水之禽.长似死蛇,短似虾𢋙.古人最慎,愚蒙大忌,名为不嘉."
    ]
  },
  {
    "title": "未知",
    "author": "未知",
    "paragraphs": [
      "二月寒食经新雨,开花绽柳人无语.近水溪边嫩枝条,攀折悠飏还似舞.车骑园林看不若,村笛歌声更互作.光阴番次不因循,民安万岁家家乐."
    ]
  },
  {
    "title": "未知",
    "author": "未知",
    "paragraphs": [
      "性成孤僻爱清山,鹤唳云霄意自闲.物外更将和气约,精修便得扣玄关."
    ]
  },
  {
    "title": "未知",
    "author": "未知",
    "paragraphs": [
      "河决洪波东南流迤逦,苍生昏垫困其止.去年今岁岂遑安,劳我关心情不已.奔衡浩渺故无涯,十二州民皆忧水.诸般度议自裁之,乃出禁军为夫使.倍加慰谕愿登先,悦随容易能如此.大将闻命效駈驰,连夜侵晨顺从理.未经月余便成功,龙门一合士民喜.欢乎欢,忻斯睹,土木如山杵如雨.浪平变化尽为空,力役忙忙无朝暮.锡赐钱与衣,遭灾免税租.皇天睠命八方同,惟德惟馨依是辅."
    ]
  },
  {
    "title": "未知",
    "author": "未知",
    "paragraphs": [
      "神仙洞府好逍遥,不似人间岁月销.海岳高深谁可测,九重天上自相邀."
    ]
  },
  {
    "title": "未知",
    "author": "未知",
    "paragraphs": [
      "我有真金色,常银染不得.我有智慧空,从头即是实.我有兜罗绵,岂受凡情墨.劝尔世间人,善道须平直."
    ]
  },
  {
    "title": "未知",
    "author": "未知",
    "paragraphs": [
      "人心乐乐聚神州,秀丽烟霞胜十洲.细柳高来齐拂岸,飞凫时下傍轻舟.风摇碧浪藏鱼窟,园里朱樱满树头.歌唱新声双揭调,花前别是一般流.揎衫整羽揩金镞,圆月开弓射白鸥.云与山连恒为白,春生夏长莫知秋.三天得路迷仙府,百辟盈衢从冕旒.务本含灵皆自化,和平盛世纵遨游."
    ]
  },
  {
    "title": "未知",
    "author": "未知",
    "paragraphs": [
      "心问心,心非色相心,清静之心道理深.验在目前诸境界,不是凡音有正音.大道本来人难解,岂教离乐易求寻."
    ]
  },
  {
    "title": "未知",
    "author": "未知",
    "paragraphs": [
      "恤刑徧空于囹圄,八风调顺兴时雨.我且慙无及物功,哀哉狱讼经炎暑.清凉坐起受官荣,几许能仁善规矩.倏忽从天降下来,霶沱敢望如斯睹.预丰苗稼瑞三秋,有感必通消灾苦."
    ]
  },
  {
    "title": "未知",
    "author": "未知",
    "paragraphs": [
      "中秋旱直至腊月,忧烦情绪不堪说.暗祈顶戴上玄穹,今日高明降瑞雪.时闻喜处万千家,片逐轻风四六花.寒透衣宽何所思,红𬬻旋煖酒须夸.触面来往浑无力,几处人怜几处惜.想得欢心尽一般,先报田农后稼穑.呈祥天地共盈怀,白沙拥砌玉为阶.动静苍生绝灾害,安康四叙压氛霾."
    ]
  },
  {
    "title": "未知",
    "author": "未知",
    "paragraphs": [
      "金刚般若心,善破无明因.我佛慈悲日,祇园见法身.菩萨开慧眼,生死转为轮.五蕴皆空尽,六根不染尘."
    ]
  },
  {
    "title": "未知",
    "author": "未知",
    "paragraphs": [
      "不曾师受有文章,天与聪明作久长.道味自然玄境外,凡中奇异必非常."
    ]
  },
  {
    "title": "未知",
    "author": "未知",
    "paragraphs": [
      "从小莫颠𫍲,长大始成人.经史须勤学,然可待尊亲.勿谈他己短,但秪自修身.所作行慈善,见者生钦羡.好事审还听,憎爱去贪恋.我即说分明,诫逸绝骄矜.孺子受天荫,不织不蚕耕.愿尔多聪悟,考顺于君父.逆耳必从之,少欲减嗔怒.谨守作童儿,缘是正愚痴.重贵在心知,认取世间为."
    ]
  },
  {
    "title": "未知",
    "author": "未知",
    "paragraphs": [
      "道门长啸扣玄关,咀嚼盈虚口不闲.峰顶怡情松作笠,五湖来往看人间."
    ]
  },
  {
    "title": "未知",
    "author": "未知",
    "paragraphs": [
      "年过百几鬓如鸦,到处安然便是家.醉后有时相诘问,更言我解种黄芽."
    ]
  },
  {
    "title": "未知",
    "author": "未知",
    "paragraphs": [
      "善事多兮恶事少,君子能言兮心自了.杳杳冥冥幻化中,举目因缘还大小.勿纵贪,勿纵巧,知有寒人饥是饱.良图子细宽更宽,下见如痴何草草.逆莫嗔,顺莫好,寻思久远生烦恼.虽然我渐近中年,归依佛,归依道.余外闲来物外闲,谁听庸音声浩浩."
    ]
  },
  {
    "title": "未知",
    "author": "未知",
    "paragraphs": [
      "昆仑山上玉楼前,五色祥光混紫烟.景物不同人世界,群仙时醉卧花眠."
    ]
  },
  {
    "title": "未知",
    "author": "未知",
    "paragraphs": [
      "一茎枯竹作渔竿,同畏蛟螭坐钓滩.若获得鱼舡许大,应想恐悚不心安."
    ]
  },
  {
    "title": "未知",
    "author": "未知",
    "paragraphs": [
      "慈悲与喜舍,历劫自然深.法要无抱束,缘归一寸心."
    ]
  },
  {
    "title": "未知",
    "author": "未知",
    "paragraphs": [
      "性相华严海,爱河渡要津.法门千万偈,奥妙演无伦."
    ]
  },
  {
    "title": "未知",
    "author": "未知",
    "paragraphs": [
      "玄微达造化,得一不言三.利益众生愿,情迷谩口谈."
    ]
  },
  {
    "title": "未知",
    "author": "未知",
    "paragraphs": [
      "静非山里住,闹即拟何之.缘识归空寂,生前旧亦知."
    ]
  },
  {
    "title": "未知",
    "author": "未知",
    "paragraphs": [
      "时流求法界,问取本真诠.了悟空皆寂,心明海月圆."
    ]
  },
  {
    "title": "未知",
    "author": "未知",
    "paragraphs": [
      "如梦复性坐,寻思境外忙.因缘开利钝,语默自清凉."
    ]
  },
  {
    "title": "未知",
    "author": "未知",
    "paragraphs": [
      "邪见终成僻,真如是久长.闲心通物外,日月四时忙."
    ]
  },
  {
    "title": "未知",
    "author": "未知",
    "paragraphs": [
      "出利袪烦恼,红尘指道衣.悟来持一念,尊大默玄机."
    ]
  },
  {
    "title": "未知",
    "author": "未知",
    "paragraphs": [
      "识重随缘喜,精心住处安.慈心常淡薄,人我定心难."
    ]
  },
  {
    "title": "未知",
    "author": "未知",
    "paragraphs": [
      "南北及东西,千山与万溪.路岐长不断,曲直几人迷."
    ]
  },
  {
    "title": "未知",
    "author": "未知",
    "paragraphs": [
      "眼识诸缘相,行持妙法存.明开邪见性,不见有无根."
    ]
  },
  {
    "title": "未知",
    "author": "未知",
    "paragraphs": [
      "谷响耳中音,根虚不易寻.諠哗袪得尽,识契本缘心."
    ]
  },
  {
    "title": "未知",
    "author": "未知",
    "paragraphs": [
      "鼻闻心所著,香臭不同根.穷究缘中识,非干妄想门."
    ]
  },
  {
    "title": "未知",
    "author": "未知",
    "paragraphs": [
      "口爽哀滋味,深思命本根.心邪迷妄相,圣法教中言."
    ]
  },
  {
    "title": "未知",
    "author": "未知",
    "paragraphs": [
      "身惟知冷暖,假合是缘根.了达真空相,金刚不二门."
    ]
  },
  {
    "title": "未知",
    "author": "未知",
    "paragraphs": [
      "意生于物外,心依染病根.正持闲语默,清净法中存."
    ]
  },
  {
    "title": "未知",
    "author": "未知",
    "paragraphs": [
      "皮毛非实相,四大拟奚为.悟即真空法,愚迷自不知."
    ]
  },
  {
    "title": "未知",
    "author": "未知",
    "paragraphs": [
      "津液如泉涌,虚无本不同.源深知冷暖,根尽一时空."
    ]
  },
  {
    "title": "未知",
    "author": "未知",
    "paragraphs": [
      "心猨知意马,方便自须调.勿自生烦恼,菩提道不遥."
    ]
  },
  {
    "title": "未知",
    "author": "未知",
    "paragraphs": [
      "群生宗法界,秘密十方尊.大教缘心识,周通一念存."
    ]
  },
  {
    "title": "未知",
    "author": "未知",
    "paragraphs": [
      "大道传来意,缘穷识外因.善言论浩劫,天是法王身."
    ]
  },
  {
    "title": "未知",
    "author": "未知",
    "paragraphs": [
      "法要唯心法,浮生苦海中.经传归实相,水印月皆空."
    ]
  },
  {
    "title": "未知",
    "author": "未知",
    "paragraphs": [
      "心缘身外境,法相本常存.若求无生理,先明取善根."
    ]
  },
  {
    "title": "未知",
    "author": "未知",
    "paragraphs": [
      "烦恼浮生业,愚迷智自通.根尘如不染,识照曩缘空."
    ]
  },
  {
    "title": "未知",
    "author": "未知",
    "paragraphs": [
      "大觉如来指,心王作智都.刹尘千万亿,定相不差殊."
    ]
  },
  {
    "title": "未知",
    "author": "未知",
    "paragraphs": [
      "五花牋纸好,下笔欲书之.其意何深远,沈吟复再思."
    ]
  },
  {
    "title": "未知",
    "author": "未知",
    "paragraphs": [
      "仰望秋天色,月华露湿衣.传更方兴罢,萤遶御阶飞."
    ]
  },
  {
    "title": "未知",
    "author": "未知",
    "paragraphs": [
      "人竞爱于花,花应亦爱人.从头堪好笑,老尽少年春."
    ]
  },
  {
    "title": "未知",
    "author": "未知",
    "paragraphs": [
      "夜静风还静,凝情一弄琴.看书闲罢笔,自在信缘心."
    ]
  },
  {
    "title": "未知",
    "author": "未知",
    "paragraphs": [
      "知静求难静,忙心不可闲.艳阳天地热,思暮日衔山."
    ]
  },
  {
    "title": "未知",
    "author": "未知",
    "paragraphs": [
      "黄昏初入夜,漏促九天春.各自随缘意,悲懽旧亦新."
    ]
  },
  {
    "title": "未知",
    "author": "未知",
    "paragraphs": [
      "早起阶前雪,萦丛压竹欹.行人迷失路,粉壁晃书帏."
    ]
  },
  {
    "title": "未知",
    "author": "未知",
    "paragraphs": [
      "高下不相及,非今自古来.十洲花满树,岂用俗情咍."
    ]
  },
  {
    "title": "未知",
    "author": "未知",
    "paragraphs": [
      "老少竞浮沈,须知岁月深.开花如似梦,世有几般心."
    ]
  },
  {
    "title": "未知",
    "author": "未知",
    "paragraphs": [
      "清高宜养性,善事好相兼.菓蓏招贤客,心闲道味添."
    ]
  },
  {
    "title": "未知",
    "author": "未知",
    "paragraphs": [
      "促轸调弦急,碎声用意弹.指头轻妙和,鶑舌五音端."
    ]
  },
  {
    "title": "未知",
    "author": "未知",
    "paragraphs": [
      "天地自相悬,何名大道坚.聪明无滞碍,愚昧莫知前."
    ]
  },
  {
    "title": "未知",
    "author": "未知",
    "paragraphs": [
      "深秋云物冷,经雨斗添寒.尽日缘情坐,霜叶易燋干."
    ]
  },
  {
    "title": "未知",
    "author": "未知",
    "paragraphs": [
      "欲息何情思,良犹本不真.群心皆有异,老尽少年人."
    ]
  },
  {
    "title": "未知",
    "author": "未知",
    "paragraphs": [
      "无事胜多事,非缘不是缘.深穷浅近意,寻往便知前."
    ]
  },
  {
    "title": "未知",
    "author": "未知",
    "paragraphs": [
      "行幸一何得,民安君子乐.求官利益人,劝善惩诸恶."
    ]
  },
  {
    "title": "未知",
    "author": "未知",
    "paragraphs": [
      "炎天收已去,凉气触幽襟.稽古看书罢,时听一弄琴."
    ]
  },
  {
    "title": "未知",
    "author": "未知",
    "paragraphs": [
      "常负岁寒色,贞姿不动摇.任从霜雪里,凡木易干燋."
    ]
  },
  {
    "title": "未知",
    "author": "未知",
    "paragraphs": [
      "常读古人书,随宜道更殊.闲忙心各异,恬淡入清虚."
    ]
  },
  {
    "title": "未知",
    "author": "未知",
    "paragraphs": [
      "丽句冥搜得,灰心大道尊.从人言澹薄,古僻是玄门."
    ]
  },
  {
    "title": "未知",
    "author": "未知",
    "paragraphs": [
      "少年虽共语,不解老人心.莫作为闲事,高山似海深."
    ]
  },
  {
    "title": "未知",
    "author": "未知",
    "paragraphs": [
      "少年多语笑,终日遂心娱.不会凡情识,如痴我亦愚."
    ]
  },
  {
    "title": "未知",
    "author": "未知",
    "paragraphs": [
      "假合于形影,如同梦里身.若言等级类,谁是较量人."
    ]
  },
  {
    "title": "未知",
    "author": "未知",
    "paragraphs": [
      "晴霁夜清秋,星繁月似钩.乐耶兴我意,绝唱入冥搜."
    ]
  },
  {
    "title": "未知",
    "author": "未知",
    "paragraphs": [
      "雨多七八月,遍地生秋草.寂静半斜闲,看书心更好."
    ]
  },
  {
    "title": "未知",
    "author": "未知",
    "paragraphs": [
      "妙道藏真世莫臧,勿言圣事似寻常.眼前不见非常境,别有三天照十方."
    ]
  },
  {
    "title": "未知",
    "author": "未知",
    "paragraphs": [
      "般若须将法相宗,四生九类化归空.离然应物随缘境,自是凡夫道不通."
    ]
  },
  {
    "title": "未知",
    "author": "未知",
    "paragraphs": [
      "贤愚善恶未尝休,是个众生信佛求.真实持经堪郑重,非心不定谩劳修."
    ]
  },
  {
    "title": "未知",
    "author": "未知",
    "paragraphs": [
      "修行缘识近宗师,妄想真空各自持.慕道终来归正法,无穷方寸莫教痴."
    ]
  },
  {
    "title": "未知",
    "author": "未知",
    "paragraphs": [
      "直修学道有科仪,里外缘中境不移.莫放身闲堪谛信,乖违背道欲何之."
    ]
  },
  {
    "title": "未知",
    "author": "未知",
    "paragraphs": [
      "眼前清静莫相违,方便门中好仗依.名利勿贪常澹薄,真来司即一时归."
    ]
  },
  {
    "title": "未知",
    "author": "未知",
    "paragraphs": [
      "忘中十种善为缘,达得真宗有后前.利口饶教清似水,争如无事虑心田."
    ]
  },
  {
    "title": "未知",
    "author": "未知",
    "paragraphs": [
      "圆结都来曜日光,玄珠应感必为祥.若悟一真能自守,始知大道隠非常."
    ]
  },
  {
    "title": "未知",
    "author": "未知",
    "paragraphs": [
      "至道非凡要审知,当仁不必用迟疑.修行忽若无灵应,还信神仙白昼飞."
    ]
  },
  {
    "title": "未知",
    "author": "未知",
    "paragraphs": [
      "白云风散聚天香,霞彩高明道味长.银汉影沈星乍没,又看红日起扶桑."
    ]
  },
  {
    "title": "未知",
    "author": "未知",
    "paragraphs": [
      "异草灵芝发瑞光,不浇滋润自然芳.何劳更问延龄药,必可同天地久长."
    ]
  },
  {
    "title": "未知",
    "author": "未知",
    "paragraphs": [
      "尘中冈测上玄机,日月忙忙速似飞.闲境不能精妙道,疑情谩说六铢衣."
    ]
  },
  {
    "title": "未知",
    "author": "未知",
    "paragraphs": [
      "洁志清斋仰昊穹,九天云雨正蒙蒙.都缘学道心无定,岂是灵仙秘尔功."
    ]
  },
  {
    "title": "未知",
    "author": "未知",
    "paragraphs": [
      "悬鉴高明鬼亦愁,方知研丑更玄幽.恒持大道真空理,清静烟波可自由."
    ]
  },
  {
    "title": "未知",
    "author": "未知",
    "paragraphs": [
      "遥观极自望云头,碧海波澄瑞日浮.霞彩连天长不断,须凭仙子叙踪由."
    ]
  },
  {
    "title": "未知",
    "author": "未知",
    "paragraphs": [
      "大众仙坛几万秋,碧云拖翠照昆丘.抱书童子无言话,笑阻迷情不解愁."
    ]
  },
  {
    "title": "未知",
    "author": "未知",
    "paragraphs": [
      "紧峻焚修彼自知,天嗔不许乱施为.真心实行终归德,善事缘多恶可悲."
    ]
  },
  {
    "title": "未知",
    "author": "未知",
    "paragraphs": [
      "照烛灵源理甚长,直须清浄有馨香.俱含万像人难见,鬰鬰黄花翠竹光."
    ]
  },
  {
    "title": "未知",
    "author": "未知",
    "paragraphs": [
      "功成一旦等闲休,岂信升沈满眼愁.莫道盈虚干甚事,天仙灭静镇常幽."
    ]
  },
  {
    "title": "未知",
    "author": "未知",
    "paragraphs": [
      "玉殿金扉百道光,回旋隠密对朝阳.世人不悟幽深理,却说浮生事久长."
    ]
  },
  {
    "title": "未知",
    "author": "未知",
    "paragraphs": [
      "坚心不退道皆同,元始天尊大教通.多是世人迷自惑,岂能容易见仙踪."
    ]
  },
  {
    "title": "未知",
    "author": "未知",
    "paragraphs": [
      "干刚展转运阴阳,一味清虚道不忙.玄妙永通天地久,未言大海变田桑."
    ]
  },
  {
    "title": "未知",
    "author": "未知",
    "paragraphs": [
      "一年去住几周游,日月高悬万亿秋.但好心求方外境,勿教妄想没刚柔."
    ]
  },
  {
    "title": "未知",
    "author": "未知",
    "paragraphs": [
      "道在希夷不易寻,忘言息虑便知深.黄金白玉将何用,争比灵源一寸心."
    ]
  },
  {
    "title": "未知",
    "author": "未知",
    "paragraphs": [
      "蛮夷夷必尽无知,上圣功成亦化之.大道须归真见性,灰心达善即为师."
    ]
  },
  {
    "title": "未知",
    "author": "未知",
    "paragraphs": [
      "照耀乾坤大道光,神仙隠见不相妨.非凡非圣能回向,始信三天日月长."
    ]
  },
  {
    "title": "未知",
    "author": "未知",
    "paragraphs": [
      "天门地户秘机深,谁测玄微妙理心.唯有丹田身外境,清虚恬澹影森森."
    ]
  },
  {
    "title": "未知",
    "author": "未知",
    "paragraphs": [
      "慕道虔心仰翠微,玄关寂寂少人知.不求世宝兼名利,始悟无心合道时."
    ]
  },
  {
    "title": "未知",
    "author": "未知",
    "paragraphs": [
      "故无形像显教寻,隠秘踪由自古今.妙法不传经上字,玄门消息冈知深."
    ]
  },
  {
    "title": "未知",
    "author": "未知",
    "paragraphs": [
      "浮生好道勿虚忙,炼药修行事久长.轻举不由他假借,一登清境入仙乡."
    ]
  },
  {
    "title": "未知",
    "author": "未知",
    "paragraphs": [
      "能知养性道中求,须要虔祈事转幽.通达远开明了悟,一真守静万缘休."
    ]
  },
  {
    "title": "未知",
    "author": "未知",
    "paragraphs": [
      "谁是知非便肯休,空言大道眼前头.惟思利己浮名重,岂信功高入品流."
    ]
  },
  {
    "title": "未知",
    "author": "未知",
    "paragraphs": [
      "心专慕道真空法,恬澹清虚好到头.如此修行皆尽达,十洲仙侣道相求."
    ]
  },
  {
    "title": "未知",
    "author": "未知",
    "paragraphs": [
      "初分上下顺阴阳,草木浮生地久长.日月星辰随大道,天心便是法中王."
    ]
  },
  {
    "title": "未知",
    "author": "未知",
    "paragraphs": [
      "治世求归济物功,希夷入我道情中.从头日日被烦恼,烦恼思量摠是空."
    ]
  },
  {
    "title": "未知",
    "author": "未知",
    "paragraphs": [
      "五色云烟聚十洲,蓬莱海浪压鼇头.化成宫阙遥瞻礼,大众神仙玉洞游."
    ]
  },
  {
    "title": "未知",
    "author": "未知",
    "paragraphs": [
      "人愚学道谤神仙,岂达虚无物外缘.多是六情贪爱障,更兼朝暮不心坚."
    ]
  },
  {
    "title": "未知",
    "author": "未知",
    "paragraphs": [
      "冲和道德勿相违,圣事超凡好仗依.但有阴功存世界,何疑白日化身飞."
    ]
  },
  {
    "title": "未知",
    "author": "未知",
    "paragraphs": [
      "寒销暄盛同天色,花柳逢春谁不惜.几许人心达久长,光阴知道留难得."
    ]
  },
  {
    "title": "未知",
    "author": "未知",
    "paragraphs": [
      "经到玄科大法中,先持道德济阴功.三清有路人难到,但守虚无一迳同."
    ]
  },
  {
    "title": "未知",
    "author": "未知",
    "paragraphs": [
      "细月衔山似玉钩,先陈踪迹问瀛洲.从来万劫垂名在,王母行天得自由."
    ]
  },
  {
    "title": "未知",
    "author": "未知",
    "paragraphs": [
      "逢春便见野花新,往覆闲忙旧路尘.轮走足轻多少意,世途常似梦中人."
    ]
  },
  {
    "title": "未知",
    "author": "未知",
    "paragraphs": [
      "慕道焚修万法通,一心清淡奉真宗.方知异境人难见,见即虚无事不空."
    ]
  },
  {
    "title": "未知",
    "author": "未知",
    "paragraphs": [
      "世俗忙忙似海深,愚迷岂解圣人心.分明教法生虚妄,慵炼归真不易金."
    ]
  },
  {
    "title": "未知",
    "author": "未知",
    "paragraphs": [
      "莫问仙家不死乡,泥丸秘密隠身光.华池禹润无拘束,勤习通流看上方."
    ]
  },
  {
    "title": "未知",
    "author": "未知",
    "paragraphs": [
      "圣人弃智妄中寻,质实先明朴在心.坦荡玄门常不达,那非那是秘源深."
    ]
  },
  {
    "title": "未知",
    "author": "未知",
    "paragraphs": [
      "修持须是要精专,常恐他人业类牵.莫把我言为戏弄,轮回断定不迁延."
    ]
  },
  {
    "title": "未知",
    "author": "未知",
    "paragraphs": [
      "救物功深好自持,知之修炼善心为.神仙岂谓人间惜,自是迷流识见卑."
    ]
  },
  {
    "title": "未知",
    "author": "未知",
    "paragraphs": [
      "语言端谨易求寻,己是他非祸返侵.忠信先修销大伪,何曾鄙隔圣缘心."
    ]
  },
  {
    "title": "未知",
    "author": "未知",
    "paragraphs": [
      "报应从教见祖宗,先持清静后论功.红莲花出青泥里,方信仙凡道本同."
    ]
  },
  {
    "title": "未知",
    "author": "未知",
    "paragraphs": [
      "任从寒暑镇常侵,一气韬藏万种心.堪笑愚痴浇荡甚,却非淳朴不幽深."
    ]
  },
  {
    "title": "未知",
    "author": "未知",
    "paragraphs": [
      "淳化四年立春节,喜遇韶光看白雪.祥云景象一时呈,凝情霭郁比难说.人心丕变颜容别,乐天顺叙皆胥悦.土牛击后便駈耕,万物从兹萌牙发.丽日迟迟影渐长,梅花岭上明皎洁.懽抃陈仪隘九重,乾坤瑞气初融泄.真风大布色无穷,春盘鲜盛排罗列.隆兴焕耀太平宜,预祈丰稔名香艺.浅情之人莫共语,引尔回邪非处所.争似淡交得久长,小人终是无规矩."
    ]
  },
  {
    "title": "未知",
    "author": "未知",
    "paragraphs": [
      "玉浆时复咽于津,通畅全胜百味珍.满口馨香兼自得,颜容改变作真人."
    ]
  },
  {
    "title": "未知",
    "author": "未知",
    "paragraphs": [
      "紫檀金线槽偏蹙,拨弄朱弦敲冰玉.指法从来天下闻,翻成尽入升平曲.传之世上五音足,希夷道听化民俗,盘龙面对压鼇头,玄微风散万般流.长春苑内半酣酒,阳和自态低回首.声高细咽浪潜幽,不胜情处稀还有.韵响寒空明月里,亦非涤荡凡愚耳.谩说仙家调宫征,丝竹那堪将比拟.温柔腕软一双轻,满坐馨香来四起.珠囊抉破无多力,好似凤皇张羽翼.昔时皆总用心劳,几许名扬弹尽得.和合象同琴与瑟,凝神巧妙通南北.鶑娇舌急恋芳菲,水精帘外欲含辉.此艺人间堪可重,杏花杨柳色依依."
    ]
  },
  {
    "title": "未知",
    "author": "未知",
    "paragraphs": [
      "雅颂文章顺化风,馨香不必在芳丛.阳和远近随田亩,春雨如膏有大功."
    ]
  },
  {
    "title": "未知",
    "author": "未知",
    "paragraphs": [
      "如花遇雨湿泷冻,审此言谈大道中.世上几人知举措,故然不与我心同."
    ]
  },
  {
    "title": "未知",
    "author": "未知",
    "paragraphs": [
      "月光红燄影参差,九衢丽景意蹰踟.车马往来珠无碍,几人相逐几人随.天河夜静色如银,半拥红街半拥春.山高市邑弦管处,烛残露显伴香尘.传更漏唱欲将催,百万灯花燄里开.醉酒狂歌家家客,行坐欢如莫自裁.去年今夕一般游,桂树蟾宫慢欹楼.更深渐觉寒气冷,云摇五色顺情流."
    ]
  },
  {
    "title": "未知",
    "author": "未知",
    "paragraphs": [
      "上短下长人莫笑,信缘披得便前行.衣裳不是颠来倒,凭仗丹青画取成."
    ]
  },
  {
    "title": "未知",
    "author": "未知",
    "paragraphs": [
      "花间春鸟语喈喈,道在其中动我怀.红艳几时长久住,年年依旧看相挨."
    ]
  },
  {
    "title": "未知",
    "author": "未知",
    "paragraphs": [
      "露含千滴沥,幻化杳无迹.心重一时间,寸阴堪可惜.明根生惠性,德行多饶益.掌握骊龙珠,纵横不改易.浮生在眼前,海变黄沙碛.万里似闲云,天高难障隔.春来又复秋,正自销邪僻.欲界共知深,恒河岂荡涤.虚空有路岐,人迷慵去觅.影里架金梯,坚持须是一.愚痴恍惚中,返朴归淳质.毁誉谩劳烦,终身还不吉.河水注东流,自然无漂溢.上下立尊卑,端恭何得失."
    ]
  },
  {
    "title": "未知",
    "author": "未知",
    "paragraphs": [
      "年年柳与韶光契,春风便作开花使.黄鶑到处不绝声,嫩叶芽新生悲翠."
    ]
  },
  {
    "title": "未知",
    "author": "未知",
    "paragraphs": [
      "信天缘便信天缘,那是凡夫那仙.勿枉用心闲过日,来随福报猛如泉."
    ]
  },
  {
    "title": "未知",
    "author": "未知",
    "paragraphs": [
      "我曾闻昆吾有铁,九炼方成冰似雪.玉彩精晶耀日月,风霜凛凛甚威烈.新磨刃上七星文,谁敢锋前布陈云.黯黯凌空魑魅怕,销尽邪魔并诡诈.寒光到处鬼神愁,哮吼乾坤一片秋.龙泉剑,龙泉剑,我用似波流,升平无事匣中收."
    ]
  },
  {
    "title": "未知",
    "author": "未知",
    "paragraphs": [
      "五恶贪嗔皆自起,高深海岳犹穷矣.无明发在一时间,对面如同千万里."
    ]
  },
  {
    "title": "未知",
    "author": "未知",
    "paragraphs": [
      "酒一杯,深深情不足,倚槛迢迢青草绿.举目烟飞匀灼灼,柳摇似舞春风曲.叶嫩舒张芽徧拆,触处芳菲寻未得.妖妍艳艳为谁流,鶑衔花坠落人头.世间万事难裁剪,乐送楼台声远远.断续高低去复来,稀疏雾郁松枝偃.暄和思满郊,燕拂绿杨梢.暖日倍添红杏密,从容闲被野禽嘲."
    ]
  },
  {
    "title": "未知",
    "author": "未知",
    "paragraphs": [
      "凡愚不取自逍遥,其奈心如似火烧.虚过光阴速似梦,随缘尽向暗中销."
    ]
  },
  {
    "title": "未知",
    "author": "未知",
    "paragraphs": [
      "三春二月一样同,翠柳峨峨解舞风.池水湛然经雨后,桃花始觉半开红.半开红,丽天辉,新燕未归鶑亦飞."
    ]
  },
  {
    "title": "未知",
    "author": "未知",
    "paragraphs": [
      "君恩重,人心重,未知各各将何用.思量二事一般情,贤愚忧乐皆相踵.大道不见是非心,名利嚣尘如幻梦.朕缘寡昧愧周旋,未信鸦巢鸡生凤.此理言浅究深言,意马能调袪恣纵.荆棘太贱任从荒,粟麦本体随他种.凡夫岂料自家身,开眼如盲堪笑弄.季于乱世遇时平,掌握纵横谁纪颂.善念入无边,恶也不知痛."
    ]
  },
  {
    "title": "未知",
    "author": "未知",
    "paragraphs": [
      "大矣哉文,道合南薰.包含六义,洞究三坟,傍通造化,察变声闻.垂其懿范,万一之分."
    ]
  },
  {
    "title": "未知",
    "author": "未知",
    "paragraphs": [
      "道泰希夷,乃咏歌之.群材奋发,迭奏相追.风骚不失,千载一时.倜傥沿革,大启箴规."
    ]
  },
  {
    "title": "未知",
    "author": "未知",
    "paragraphs": [
      "体道前贤,礼乐为先.纵横逸豫,言发自然.多知博物,文德心悬.孰能若此,宇宙推迁."
    ]
  },
  {
    "title": "未知",
    "author": "未知",
    "paragraphs": [
      "继出宠材,睹奥自开.揣摩三教,百行俱来.真宗起思,抚掌堪咍.识业之敏,谈论熙哉."
    ]
  },
  {
    "title": "未知",
    "author": "未知",
    "paragraphs": [
      "造化等齐,不分高低.神笔才智,海岳凄凄.稀代为宝,举意东西.毫端万象,沃荡狂迷."
    ]
  },
  {
    "title": "未知",
    "author": "未知",
    "paragraphs": [
      "春色春兮景媚妍,薰风暖润物华鲜.上林花结和香雾,絮压轻轻软似绵.寰中运启大平年,文武须精百艺全.弄影马骄难控勒,龟兹韵雅奏钧天.仙仗仪排亲自注,电转星毬来进御.玄之寂妙得其玄,更重人前举止措.靴衫束带两分行,七宝鞭擎呈内库.一坦平兮殿毬场,国乐调兮甚锵洋.掀天沸渭轰鼍皷,返朴纯诚𢽾三皇.折旋俯仰怡情悦,乾坤日月尽舒光.龙马徘徊多步骤,生狞堪羡困垂缰.绣䪌红绦金蹀躞,銮铃珂珮水精装.五云庆集鹤为驾,短袍新样甚风雅.东西相望贺头筹,欢呼蹈舞金阶下.隔宿合门宣侍臣,廐中令拣驯良马.紫气盘旋分月仗,庭芜尽去平如掌.趫捷雄雄镂镫轻,雷声唱彻迎空响.俄然斗转俱浑霍,亦非骇目犹人作.学之玄妙似通神,凤翼藏珠岂易落.傍捎正击有多门,斜身用力轻敲斫.我因闲暇自销停,对手临时相架阁.深似交锋立战轼,匹马纵横藉筋脚.孤星远迸向人飞.云开瑞色天,清廓打三筹,公子王孙第一流.声高唱好绣旗举,响亮欢声动十洲.齐拜彤庭临玉砌,香随雾散堕鼇头.奔驰系合班,供奉内臣侧.祥烟澹荡俨清风,御筵开处浮春色.弦管调高甚谐和,排优次第用心怕.难中最难人健羡,困即𫏐来临玉殿.苑花方盛重暄和,特会群臣开广䜩.广䜩初启日迟迟,时饮醲醪红满面.唯将煦育徧覃恩,狻猊喷袅龙香散.四寒偃戈征将闲,丧胆犬戎寻不见.牡丹澹兮白如雪,打毬妙兮多指诀.似展兵机演智谋,风旋两阴甚奇绝.每争竞逐向前冲,星高陨坠相钩拽.声传士庶万千家,济济锵锵耀辉华.从人巧拙快予意,欢呼动地喜交加.我缘寡薄非明主,礼乐风俗成规矩.笑他左右尽狂心,文臣战将多如雨.修持管笔故无疑,威慑遐荒用神武.僚宰满面是香尘,一边得失亏先补.车书混化霸丕图,姬周小世方为数.休言落鴈射双雕,中原静乱平胡虏."
    ]
  },
  {
    "title": "未知",
    "author": "未知",
    "paragraphs": [
      "皇天不事但多罗,莫道无缘奈我何.上有天堂下地狱,分明种麦不生禾."
    ]
  },
  {
    "title": "未知",
    "author": "未知",
    "paragraphs": [
      "南来北去无时节,举翅抬头飞似雪.当日离春今日秋,汀江浦上旧明月."
    ]
  },
  {
    "title": "未知",
    "author": "未知",
    "paragraphs": [
      "具蹄凡夫,何行何著.静鏁天台,高知嵩岳.拘束迷情,人天离乐.圣境芝兰,名山采药.啖柏餐松,清神去浊.入口馨香,风和露嚼.可以放旷,千年之鹤.审取来由,勿自系缚.洞有桃源,化成云阁.上有凤皇,下水鱼跃.本从自然,岂用图度."
    ]
  },
  {
    "title": "未知",
    "author": "未知",
    "paragraphs": [
      "春风绿野徧天地,枯朽渐随红日丽.世界包含雨露新,东郊舒畅芳菲媚.烟波柳嫩摇拂水,时迁荡飏情已矣.不言往昔与今来,海岳高深升万里."
    ]
  },
  {
    "title": "未知",
    "author": "未知",
    "paragraphs": [
      "朱明日盛残花卉,琼苑争游諠帝里.宝马香车去复来,几许人心欢不已.金明水上浮仙岛,画舸龙舟非草草.世宁清静验如然,老者携小少随老.匼匝烟云杨柳岸,罗绮纵横长不断.五谷丰登顺四时,亿兆歌谣绝愁叹.康哉阗咽芳林下,一看难醻千万价.千平听在乐声中,比屋可封民自化."
    ]
  },
  {
    "title": "未知",
    "author": "未知",
    "paragraphs": [
      "五粒青松护翠苔,石门岑寂断纤埃.水浮花片知仙路,风递鸾声认啸台.桐井晓寒千乳敛,茗园春嫩一旗开.驰烟未勒山亭字,可是英灵许再来."
    ]
  },
  {
    "title": "未知",
    "author": "未知",
    "paragraphs": [
      "天台封诏紫泥馨,马首前瞻北斗城.人在函关先望气,帝于京兆最知名.一区东第趋晨近,数刻西厢接昼荣.正是两宫裁化日,百金双璧拜虞卿."
    ]
  },
  {
    "title": "未知",
    "author": "未知",
    "paragraphs": [
      "消尽层阴上尽梯,雪余宫瓦弄晴晖.碧簷交照虬争耸,朱阙相联凤欲飞.日向金沟春溜动,风来珠树晓寒微.帝家池籞饶芳物,白鸟翩翩接翼归."
    ]
  },
  {
    "title": "未知",
    "author": "未知",
    "paragraphs": [
      "老子诗名久废闲,喜君步骤少陵坛.句敲金玉声名远,韵险车斜心胆寒.倾出囊中和月露,皎如盘底走珠丸.苦藏难没诗家事,会看尘冠早一弹."
    ]
  },
  {
    "title": "未知",
    "author": "未知",
    "paragraphs": [
      "作者傍边好见闻,速来就汝作比邻.诗中活法无多子,眼里知音有几人.尔许精奇花粲笔,岂容尘俗海翻银.老夫幸有千机锦,尚欠江头一浣新."
    ]
  },
  {
    "title": "未知",
    "author": "未知",
    "paragraphs": [
      "洞户春迟漏箭长,短辕初返洛城傍.彩云按曲青岑醴,沈水薰衣白璧堂.前槛兰苕依玉树,后园桐叶护银床.宴残红烛长庚烂,还促朝珂谒未央."
    ]
  },
  {
    "title": "未知",
    "author": "未知",
    "paragraphs": [
      "瑟瑟新声脱绿槐,半寒天气日相催.西楼夜色吟偏好,南国朝云梦未回.翠影暗牵苹叶动,清香遥猎桂枝来.重阳渐近松醪熟,白菊如何为放开."
    ]
  },
  {
    "title": "未知",
    "author": "未知",
    "paragraphs": [
      "冰操从来畏四知,汉江南畔拥藩麾.地经谢守开油幕,人忆山公倒接䍠.风入射堂飘鼓吹,雨随行县湿旌旗.前朝叔子流遗爱,拂藓应看岘首碑."
    ]
  },
  {
    "title": "未知",
    "author": "未知",
    "paragraphs": [
      "曾飞丽藻清尧问,犹屈长才尉楚城.官是神仙标秀领,县因灵宝纪嘉名.西昆已挟凌云誉,外户全消击柝声.早晚声名来谒帝,会看双璧赐虞卿."
    ]
  },
  {
    "title": "未知",
    "author": "未知",
    "paragraphs": [
      "修篁百个静无埃,忆共山僧竞日栽.夭矫翠虬身欲化,婆娑青凤尾全开.风含爽籁依朱槛,月镂青阴覆翠苔.曾为檀栾冲雪看,玉枝相亚晓皑皑."
    ]
  },
  {
    "title": "未知",
    "author": "未知",
    "paragraphs": [
      "三最初承予告恩,一双青翰出都门.关𦈡旧弃人多识,桥柱前题墨未昏.南国归云聊送目,河梁新月暂消魂.玉山丹府重来日,好拾风谣奏帝阍."
    ]
  },
  {
    "title": "未知",
    "author": "未知",
    "paragraphs": [
      "台召西来二节荣,清江浮舸鸭头平.十行受诏龙纶重,五两占风鸟羽轻.目送华林春雨色,梦随长乐晓钟声.𥩟看只日延英对,丸墨宫毫属长卿."
    ]
  },
  {
    "title": "未知",
    "author": "未知",
    "paragraphs": [
      "青蔾香灺掩残书,越绝东南驾隼旟.紫陌花期经祓禊,清淮潮信待蟾蜍.鸟声百啭春芳际,蚕候三眠夏叶初.吴地吟朋如见问,为言江令忆鳀鱼."
    ]
  },
  {
    "title": "未知",
    "author": "未知",
    "paragraphs": [
      "朱航东下忽经春,藏室离居作恶频.简上蠹蟫终日在,树间灵鹊至今驯.北宫自有咿嚘客,天禄谁同寂寞人.昨夜西窗有佳月,此心迢递思冰轮."
    ]
  },
  {
    "title": "未知",
    "author": "未知",
    "paragraphs": [
      "绛蕊层层吐翠罗,水妃冠重晓峨峨.应嫌菖本开花少,却斗榴房著子多.含露自知芳意在,偃风无奈落英何.更怜玉骨藏深怨,暗结千丝在绿波."
    ]
  },
  {
    "title": "未知",
    "author": "未知",
    "paragraphs": [
      "槛底凝漪碧漫天,角巾东路主人贤.汀花照席供春醉,沙鸟窥帘伴昼眠.何必驭风追汗漫,不妨乘月弄潺湲.流杯若仿山阴事,兼有蛙声当管弦."
    ]
  },
  {
    "title": "未知",
    "author": "未知",
    "paragraphs": [
      "津亭歌阕戒棠舟,五两风轻不少留.西北浮云来魏阙,东南初日背秦楼.层城渺渺人伤别,芳草萋萋客倦游.平乐旧欢收未得,更凭飞梦到瀛洲."
    ]
  },
  {
    "title": "未知",
    "author": "未知",
    "paragraphs": [
      "多年幞被玉山岑,鬓雪欺人忽满簪.驽马虽然贪短豆,野麋终是忆长林.鲈鱼未得乘归兴,鸥鸟惟应信此心.见说新桥好风景,会须乘月濯烦襟."
    ]
  },
  {
    "title": "未知",
    "author": "未知",
    "paragraphs": [
      "有客稽山岸角巾,宝书盈笈日怡神.云衔别岭搘筇久,月上前峰隠几频.窗上萝阴猿警旦,坞中茶候鸟啼春.一经邹喭能传世,子舍于今两绶新."
    ]
  },
  {
    "title": "未知",
    "author": "未知",
    "paragraphs": [
      "行台西北接参墟,仗节重乘驷马车.水是晋君沈璧后,地经唐叔赐圭余.蕃酋重足虔条教,部吏承风畏简书.武帐岁终还奏事,康侯三接听新除."
    ]
  },
  {
    "title": "未知",
    "author": "未知",
    "paragraphs": [
      "剑栈秋旗拂过鸿,行台西去抚蚕丛.民间幼艾餐和气,徼外酋豪偃德风.巴汉静归筹笔内,岷峨闲入画图中.时平幕府无留事,乐职何妨颂圣功."
    ]
  },
  {
    "title": "未知",
    "author": "未知",
    "paragraphs": [
      "亭下春芳接楚波,金堤勃窣路相过.窗中霁景烟姿远,帘外晨香露气多.红颊倚墙花并蒂,绿阴翻槛树交柯.朝阳定有浮杯乐,醉墨何妨记永和."
    ]
  },
  {
    "title": "未知",
    "author": "未知",
    "paragraphs": [
      "碧盖缃葩映素秋,此中兰櫂好销忧.相将共挈青丝笼,一笑同回翠羽舟.日暮鸣榔随下濑,夜深归櫂怯中流.东方自有罗敷婿,不顾江边越鄂州."
    ]
  },
  {
    "title": "未知",
    "author": "未知",
    "paragraphs": [
      "甘樱离会酒初醒,还赴东侯拱璧迎.江上桃歌传乐录,坐中鹦鹉占宾荣.仙车过洛人偏识,绣骑还邛客尽倾.后夜严陵台上望,紫云西北是神京."
    ]
  },
  {
    "title": "未知",
    "author": "未知",
    "paragraphs": [
      "目断江南佳丽城,栏干楼角几长凭.越人抱膝吟遍苦,吴客观涛病未能.此地旃檀多胜刹,一时龙象有高僧.知君暇日寻猿鸟,闲上灵峰第几层."
    ]
  },
  {
    "title": "未知",
    "author": "未知",
    "paragraphs": [
      "北地当衢拂斗魁,竹林清暑似岩隈.将坛绪业传金版,文苑新书集玉杯.数箧龙拏藏宝刻,一泓蟾滴试烟煤.好辞戴鹖飞千牍,东武原从禁卫来."
    ]
  },
  {
    "title": "未知",
    "author": "未知",
    "paragraphs": [
      "啄兔青骹直下飞,霜云惨惨楚枫披.秋林月迥闻樵斧,晚市风沈见酒旗.江上败荷无限柄,雨中残菊不盈枝.物华怨尽仍伤别,坞笛声中一涕垂."
    ]
  },
  {
    "title": "未知",
    "author": "未知",
    "paragraphs": [
      "颜诗摛锦有高文,席上经年未聘珍.鹄板乍停公府诏,貂裘还敝洛城尘.雪园授简谁为赋,烟渚归艎不待春.何日子虚闻夜诵,尚方给札对严宸."
    ]
  },
  {
    "title": "未知",
    "author": "未知",
    "paragraphs": [
      "江上丹枫堕夜霜,式微愁思岂禁伤.壮图万里青云在,旧径三条碧草长.匹马归来江练白,恶氛收尽楚天凉.大明继照光华旦,提笔相期翰墨场."
    ]
  },
  {
    "title": "未知",
    "author": "未知",
    "paragraphs": [
      "斋辂虔郊报,祠宫就国阳.繁云犹待族,霁日忽迎长.圭璧纷佳气,粢盛馥异香.人情欣眷祐,天意益端庄.被衮侵寒雾,升坛蹑早霜.左方虚小次,午陛却中黄.六乐干祇格,三登海宇康.千官森剑珮,万里走梯航.神䇲膺符命,天壶饮福祥.从今瓜瓞庆,鼎业炽弥昌."
    ]
  },
  {
    "title": "未知",
    "author": "未知",
    "paragraphs": [
      "高鬟美人髻,妆阁一何鲜.迷路来春后,开花近日边.居常浇御水,动欲绚非烟.分润从仙掌,流薰自帝弦.雅当翻药地,繁极曝衣天.色映芝泥熟,香交蕙炷燃.吟残秋蕊脱,睡起午阴圆.应笑凭栏者,相看已几年."
    ]
  },
  {
    "title": "未知",
    "author": "未知",
    "paragraphs": [
      "宝势岚光秀,浓春物景鲜.飞峰凌巨浸,精构起中天.鸟畏云涛险,僧安石室禅.贯花应作偈,望月定陈篇.不为青霄桂,同裁白社莲.羡君飘鹄舫,独自号神仙."
    ]
  },
  {
    "title": "未知",
    "author": "未知",
    "paragraphs": [
      "藻衮御中楹,详延得世英.宾乡具三物,题塔冠千名.玉擅昆山价,箎兼仲氏声.平渊二龙跃,碣石一鸿轻.慈宴尧厨洽,宸章禹律鸣.入辞瞻翠葆,去候过朱樱.赞治崤陵险,归宁蜀栈横.都门百壶送,宿馆五浆迎.帝所衔标隽,亲前戏彩荣.勒铭知有作,叱驭肯辞行.桂色窅窊秀,棠阴蔽芾清.期年随诏入,修路接瑶京."
    ]
  },
  {
    "title": "未知",
    "author": "未知",
    "paragraphs": [
      "广内施重闼,承明敞直庐.上清通帝所,方丈拟仙居.汉后前厘席,淮王重报书.时宗登贾马,暮召得严徐.玉至光秦玺,珠来照魏车.高文参正始,密旨奉权舆.王泽宣从綍,天香对满裾.论思皆药石,咳唾亦琼琚.弱水沧波在,然山老墨余.睿篇朱雁刻,宸翰白龙摅.宝肆还容砾,珍林误植樗.匪躬无謇謇,每食有渠渠.寒日分宵直,繁云向岁除.九门催钥下,三殿警签初.北斗低层掖,明河拂太虚.求衣钦德盛,幞被省才疏.多病长思越,知非晚学蘧.烟霄叨步武,江海隔樵渔.榆性诚为钝,葵心但欲舒.日祈同舍进,跻俗到华胥."
    ]
  },
  {
    "title": "未知",
    "author": "未知",
    "paragraphs": [
      "八舍严周卫,千门肃汉闺.金胥催递宿,玉羽伴归栖.禁树惊寒敛,仙云拂夜低.星河紫墙外,霜月碧城西.汲字纷难整,钧音怳易迷.有人歌白雪,此曲妙清溪.文献初登亮,君王益徇齐.因知函鼎器,那复久烹鸡."
    ]
  },
  {
    "title": "未知",
    "author": "未知",
    "paragraphs": [
      "楚地五千里,扬州独一株.香名从此贵,芳格洒然殊.国艳何劳粉,天姿不掩瑜.浓薰霏麝气,细蕊列蜂须.云朵垂三素,仙衣著六铢.吴中休插柰,天上枉栽榆.神物疑长拥,灵根此未枯.人间如定价,百琲睡龙珠."
    ]
  },
  {
    "title": "未知",
    "author": "未知",
    "paragraphs": [
      "才出群英表,文推一代雄.灵蛇操掌上,云梦纳胸中.醉墨千峰立,吟毫八极空.居官疏皎核,处世倦磨砻.绿酒常埋照,清琴自寄通.昌言曾拂治,密疏早谈戎.天子知亭伯,时人重孟公.何言执戟滞,便到阖棺穷.鵀鸟巢门止,骅骝挶枥终.芝筋留御帐,箫赋落王宫.薄葬依庄叟,残书付所忠.惟余身后得,凛凛是英风."
    ]
  },
  {
    "title": "未知",
    "author": "未知",
    "paragraphs": [
      "别馆抛双阙,飞除镇一方.黄山萦跸道,青桧绕宫墙.缇骑千群合,周阹四面张.管弦繁欲沸,旌旆鬰相望.走马长楸密,更衣别寝凉.星飘肃慎矢,雪拥羽林枪.欢乐何曾极,盘游不可狂.吾闻尧舜治,垂拱在岩廊."
    ]
  },
  {
    "title": "未知",
    "author": "未知",
    "paragraphs": [
      "北地良家子,山西旧将儿.新从羽林射,得赴雁门期.横死人无比,微行世不知.长安偏重侠,赵国素多奇.照地连钱锦,迷春凿落巵.喝卢燕市客,顾笑楚台姬.烟树黄山路,霜云白草时.雕弓孤月满,骋马一尘随.应手双雕落,回头赤日移.却归东第去,高宴九灯枝."
    ]
  },
  {
    "title": "未知",
    "author": "未知",
    "paragraphs": [
      "徼道西华内,觚棱北斗傍.神灵安肯构,恩泽赐燔香.渤澥通骊窟,昆仑拱画梁.清坛浮早景,碧瓦霁初霜.甲帐严如在,丹簷迥欲翔.隆姿瞻汉后,余烈畏轩皇.埋剑桥山远,游冠阁道长.白云迷处所,仙掌镇相望.五岳扶封域,三辰纬典章.升歌留宝鼎,刻号在神房.盛德尊原庙,遗仁睦鬼方.圣文名善继,百世溢流光."
    ]
  },
  {
    "title": "未知",
    "author": "未知",
    "paragraphs": [
      "暝色凝无际,寒鸡悄未晨.蓂枝将换朔,斗柄渐归寅.水火犹分漏,龙蛇尚蛰身.四时宁有暇,万物又劳春.树喜丹葩秀,人忧白发新.明朝趋宝殿,谁是夺重茵."
    ]
  },
  {
    "title": "未知",
    "author": "未知",
    "paragraphs": [
      "丹舸傍江浔,呕哑远橹音.新科持片玉,能政引孤琴.美进宫坊秩,荣归里闬心.名参天下隽,歌著邑中黔.地志连香径,家园带武林.吴山几屏秀,楚水一篙深.晚鼓停余叠,秋帆卧半阴.平时接方骥,后夜望横参.陶菊何妨醉,江毫且剩吟.悠悠河上别,千里鬰朋簪."
    ]
  },
  {
    "title": "未知",
    "author": "未知",
    "paragraphs": [
      "月色初藏桂,年芳渐有梅.人情欣腊破,天意许春回.阴雪迎风解,寒澌向日开.午枰宜试著,卯瓮好尝醅.寓兴题红叶,乘闲步紫苔.长吟溪上曲,偏忆洛中才.绝墨凌崖石,高文拂斗魁.诗锋无敢犯,酒户少能陪.绿发裁方鬒,丹心未肯灰.琴书聊偃仰,鱼鸟暂徘徊.蔚豹虽藏雾,蟠螭已得雷.只愁腾踏去,相望隔蓬莱."
    ]
  },
  {
    "title": "未知",
    "author": "未知",
    "paragraphs": [
      "盘错才无滞,弦歌政有声.及瓜青纸诏,谒帝紫微城.节并霜松峻,心同冰玉清.十桨行色贵,三府辟书荣.驿树纷红叶,江苹老紫茎.祇应中宿路,双节急归程."
    ]
  },
  {
    "title": "未知",
    "author": "未知",
    "paragraphs": [
      "邑控三湘远,帆经百舍迟.天文瞻翼轸,江色泛涟漪.丹阙倾心恋,苍山举目疑.欢杯凭秫米,骚思托兰旗.竹律宽无害,琴堂静不欺.期年行奉诏,虎帐对尧眉."
    ]
  },
  {
    "title": "未知",
    "author": "未知",
    "paragraphs": [
      "上客何为者,平生富义名.飞钤师鬼谷,谈笑敌神兵.然诺千金重,交游万户轻.平台置酒召,碣馆侧身迎.土缶邀秦击,铜盘劫楚盟.纵横三寸舌,厌饫五侯鲭.龙种腾长坂,霜雕刮太清.谁能弹剑铗,北海有长鲸."
    ]
  },
  {
    "title": "未知",
    "author": "未知",
    "paragraphs": [
      "秀极武夷峰,清才气所融.香名传日下,胜范迪时中.大对承三道,清篇滞半通.新吟池草绿,故事幕莲红.参画文无害,沈英位未充.谈高起废疾,檄壮愈头风.圭璧严书殿,房心敞帝宫.行颁上方笔,客特荐扬雄."
    ]
  },
  {
    "title": "未知",
    "author": "未知",
    "paragraphs": [
      "金商才换暑,云叶早惊秋.大火宵中散,清光日下浮.凉心遗翠簟,远梦绕沧洲.蕙圃残香薄,筠溪碧荫稠.小窗聊寄傲,虚阁镇端忧.带眼浑移尽,还同沈隠侯."
    ]
  },
  {
    "title": "未知",
    "author": "未知",
    "paragraphs": [
      "路寝尊严配,明廷考旧图.房心通气象,太紫状规模.翊卫多仪缛,斋祠至信孚.笾羞甘菲薄,鼎味却鲜腴.日月垂天象,鸾龙奋宝跗.乐均谐睿律,礼𫈵润宸谟.剑珮千官拱,梯航四海趋.谦恭虚小次,登降谨黄衢.德盛三灵格,恩流万物苏.甘泉陪法从,千载喜歌虞."
    ]
  },
  {
    "title": "未知",
    "author": "未知",
    "paragraphs": [
      "路寝凝中宇,星文直大辰.总章裁往范,斋驾奉明禋.惟圣能严父,于皇重飨亲.永怀深肃僾,昭事极精纯.钟律咸韶古,衣冠黼黻新.九金徕贡职,万玉俨朝伦.夷夏观殊礼,干祗享至仁.参祠七世庙,再降六天神.万宝成秋野,千祥拥禁宸.睿恩覃四海,寿域跻斯民."
    ]
  },
  {
    "title": "未知",
    "author": "未知",
    "paragraphs": [
      "阿阁藏仙籍,英舆侍睟仪.珍函开二典,圣藻焕重离.河洛斯文在,盘盂乃训垂.宝跗亲许视,瑞物遍容窥.白凤随毫举,苍龙应墨奇.好文逢汉后,观象值庖牺.溢幅荣分赐,班觞曲示慈.柏梁晨煦洽,仙荚昼阴移.和乐韶音美,承平镐酒迟.再陪瑶水宴,千载庆兹时."
    ]
  },
  {
    "title": "未知",
    "author": "未知",
    "paragraphs": [
      "紫殿程书广,鸿都校籍成.宸心睠儒学,慈宴诏枢衡.供帐来金闼,胪传下玉京.三山开秘宿,七阁敞修楹.革履趋朝暇,华貂映席明.弁繁星错落,佩杂玉锵鸣.炉静飘芳蕙,图开识禁橙.壶均天所酒,鼎荐帝余羹.夏屋彰仁洽,衢樽乐治平.丹楼晨唱近,碧树晓寒轻.宇内年书有,人间月就盈.非烟舒渥旨,爱日助皇情.凫藻深欢意,鱼蒲溢颂声.萧斯蒙湛湛,露彼仰英英.故事留东观,崇恩自上卿.何言挈瓶陋,亦玷举觞荣.已重高门地,还歌食野苹.微生徒枣钝,弱植但葵倾.就日欣逢旦,瞻河喜见清.更期纡翠葆,千载诧登瀛."
    ]
  },
  {
    "title": "未知",
    "author": "未知",
    "paragraphs": [
      "至道希夷内,神威造化中.行棋延羽驾,推策敞琳宫.秘寝觚棱峻,严扉坐狄雄.天人凝睟表,日月在方瞳.离坎精神集,房心气象通.中黄安戊己,遥翠拱轘嵩.陪享衣裳盛,登羞火枣丰.层坛霏颢露,甲帐肃灵风.波静流寒瓦,霜清入晓铜.廊虚鸣尺蠖,楼迥倚晴虹.行马依芳树,栖禽占碧丛.游光宵自烛,雕霭昼常蒙.大壮亲规近,甘泉旧典崇.平时辟阊阖,尽日访崆峒.彩仗交轮奂,天香斗鬰葱.野长迷七圣,庭阔舞千童.祼鬯歆惟德,笙歌悦亶聪.蟠螭负金石,翔鹤下丝桐.法度昭神祖,文章炳巨公.鼎期扶更远,山瑞委无穷.用九乾元正,生三太极空.木龙虽有寓,刍狗本无功.迎气阳郊始,均禧宇县同.权衡枢极右,号令斗杓东.濬哲虔时祀,施生道化工.正辞除秘祝,承诏谒孤忠.仁与春膏动,恩随腊霰融.天和傍星鸟,地惠及昆虫.受记神司职,斋居帝饬躬.因知耕凿力,谁解识渊衷."
    ]
  },
  {
    "title": "未知",
    "author": "未知",
    "paragraphs": [
      "太极生真主,中原有圣人.圜丘尊上帝,大旅合群神.行马帷宫肃,乘龙法驾驯.礼容光日月,文德动星辰.剑履陪祠古,咸英作乐新.东方虚小次,午陛彻华茵.吉土繇诚享,高穹以道亲.烛坛光景集,升燎福祥臻.寒霁三冬色,恩融四海春.万灵今受记,长此奉尧仁."
    ]
  },
  {
    "title": "未知",
    "author": "未知",
    "paragraphs": [
      "弄色金橙熟,朝元玉轪襄.宝奁登美实,斋跸驻清光.高叶参云碧,繁苞压树黄.鲜明当早旭,采摘有新霜.原庙已云荐,大家犹未尝.分颁颜在咫,捧拜手盈香.凡果深何幸,孤根远见将.五行含戊己,二水出潇湘.来植清琳馆,叨升白璧堂.更依仙掌侧,日夕近芬芳."
    ]
  },
  {
    "title": "未知",
    "author": "未知",
    "paragraphs": [
      "一春红日色,刻意借鲜妍.露叶深成翳,风枝猛欲燃.黄金为弹重,赤水得珠圆.甘实行宫荐,香名丽赋传.色欺丹魄上,味出紫梨前.玉果夸珍实,何曾入象筵."
    ]
  },
  {
    "title": "未知",
    "author": "未知",
    "paragraphs": [
      "秀植登中禁,灵根记大方.纤枝乘十雨,劲节誓千霜.云干仍稠直,烟华稍鬰苍.绿阴疏未合,翠鬣俨相望.育质从新甫,标名压豫章.三休依宝构,一溉引天潢.瑞露通晨浥,灵风绕夜翔.蠹蟫惊阁爋,啼狖忆岩光.地惠覃行苇,人情乐树杨.保无禽鹿践,知免斧斤伤.远势兴毫末,孤标出众芳.寒葭宁可倚,幽草固难藏.庭鹤宜留侧,台乌莫近傍.未经鸾隠叶,不使麝居香.松操同凌雪,葵心共向阳.故情存涧壑,生意属池隍.昼景斜临石,禅机俯映堂.颂传商庙桷,材入汉家梁.此世隆三代,何时构九房.瓌姿天所产,工度未应忘."
    ]
  },
  {
    "title": "未知",
    "author": "未知",
    "paragraphs": [
      "瑞植昭天产,祥枝感帝临.均承元化力,同抱岁寒心.异禀笙箫质,全包律吕音.孤根皆出地,劲节约成林.蒙润非烟近,含滋御水深.风前交吐籁,月底互翻阴.秋实思威凤,春条宿绮禽.留观停翠葆,托赏集华簪.苍震犹乘卦,商岩近作霖.天支从此茂,长覆玉山岑."
    ]
  },
  {
    "title": "未知",
    "author": "未知",
    "paragraphs": [
      "艳冶如无罪,何由谪绛宫.不因轻阿姥,即是小仙公.丹脸翻啼雨,飞书却寄风.春溪迷柳曲,午影过墙东.密叶轻笼翠,繁阴半露红.谁惊幽鸟散,千片触帘栊."
    ]
  },
  {
    "title": "未知",
    "author": "未知",
    "paragraphs": [
      "霁色初休雨,寒媒稍欲霜.崦嵫惊日晏,嵔𡾊喜年康.菰米迎冬熟,萍醅破社尝.霅声寄槛冷,卞色入楼苍.弱援垂榴脸,幽丛亚菊芳.牛羊驯沃野,雁鹜悦沧浪.水市能为楫,田家乞有浆.溪音挐竞去,村语醉相将.自昔分天堑,兹州介水坊.贡丝标禹土,错绣接吴疆.佳丽南朝后,鲜明茂苑旁.风华在安石,文物有东阳.柳客诗名馥,颜公笔势翔.山川为吐气,日月欲争光.异代虚坟柏,逢辰滥郡章.壤歌知自化,符守信非良.勇爵思长剑,高谟乏智囊.葵心拱宸极,藿食念岩廊.西戍方疲陕,中原久患羌.边人思李牧,天子问中郎.臣仆今三世,腥膻彼一荒.山西雄占陇,河曲斗分潢.汉始城张掖,秦初地朔方.限戎深得策,遮虏大为防.小雅亡于晋,中兴属在唐.太宗神且武,贞观粹而王.都雍三才直,安西万里长.声明冒葱雪,亭堠彻甘凉.圣术初无敌,孙谋本克臧.末涂亏继守,骏命亦颓丧.上帝歆炎宋,真人奋大梁.凿干分上下,操斗运中央.杀气西刑马,妖氛北陨狼.三关收朔漠,两镇复河隍.龙虎其文炳,雷霆我武扬.商球传圣弟,夏鼎授储皇.托付神规远,弥纶治具详.四维严幅正,八柄谨低昂.地广蘗芽出,海深神怪彰.遗雏偷啸聚,杂种学跳梁.王者轻分土,仁人重纳隍.犹如弃鳞介,不使易衣裳.祸乱收凶器,升平隠上庠.蹛林通好固,狡穴送诚忙.圭瑞修欢聘,金行戢怒芒.生民去汤火,塞土遍耕桑.月窟颁正朔,云封刻美祥.大璜贻燕翼,下武寖明昌.区外蒙冠带,天中布典常.三雍宣雅颂,九译走梯航.仙致昭华玉,神来弱水香.路车均奕奕,朱芾赐煌煌.南面存亡国,西平拂肯堂.虎臣无备御,狼子有包藏.窃欲屯蜂蚁,私相署犬羊.痴言天可上,愚谓日无亡.传箭招庐帐,推锋逆颉行.三河烦调度,六郡苦痍伤.旅力虽疲曳,游魂尚颉颃.寝谋思汲黯,禽敌想陈汤.多士皆方领,孤生特面墙.莂官尸礼闼,椠职玷文房.无策均宵旰,何阶致富强.分从高阁束,敢避要途当.铃下居无事,樊中脱未遑.鲈鱼知味美,鸥鸟信机忘.濩落才何取,支离臂自攘.虽贪纡紫乐,岂免顿缨狂.感慨乘轩鹤,吁嗟拒辙螳.山河赏吴起,社稷叹童汪.华夏崇基本,朝廷总政纲.弓偏宜举抑,琴缓在更张.阳德销群慝,天元秉至刚.偃兵诚未易,用武复何妨.雪近思王国,云闲忆帝乡.何时闻露布,称荐万年觞."
    ]
  },
  {
    "title": "未知",
    "author": "未知",
    "paragraphs": [
      "句水声东转,昭山势北回.三洲环白浪,一径踏青苔.牖对遥岑敞,门迎别屿开.鸥鹇如旧识,萝桂是新栽.野气霏霏入,川华剡剡来.老猿偷熟果,驯鸽下生台.樵斧鸣岑寂,鱼扉映曲隈.观濠立庄惠,结社坐宗雷.格磔归禽乱,呕哑去橹哀.看云秋徙倚,弄月夜徘徊.珠且矜圆折,犀休衒辟埃.沃洲应祇尔,何用忆天台."
    ]
  },
  {
    "title": "未知",
    "author": "未知",
    "paragraphs": [
      "露夕仙葩卷,风晨宝艳开.妖漦夏庭出,祸水汉宫来.玉冷埋秋骨,珠寒敛夜胎.河分龙浪灌,月借蕊渊栽.神袜能凌水,仙裾不惹埃.文鱼才可戏,鸩鸟莫为媒.却死熬香釜,延年刻寿杯.息妫今不语,犹尚怨荆台."
    ]
  },
  {
    "title": "未知",
    "author": "未知",
    "paragraphs": [
      "周雅传遗咏,菁莪播淑声.育材方被化,在沚自敷荣.得地偏蒙润,乘时并擢英.托根分曲渚,入学隶司成.行苇仁同洽,山莱咏可并.圣恩均雨露,挺质愧微生."
    ]
  },
  {
    "title": "未知",
    "author": "未知",
    "paragraphs": [
      "遗魄知何许,孤风不可攀.星辰归碧落,道德寄青山.尧舜锱铢内,巢由尔汝间.草莱升御榻,韦布揖龙颜.圭组无由屈,烟萝却自还.几峰云冉冉,数里水潺潺.孤竹清何隘,磻溪老未闲.独留冰雪操,千古凛人寰."
    ]
  },
  {
    "title": "未知",
    "author": "未知",
    "paragraphs": [
      "日下东京旅,才华变世雄.高门真伟器,正始得遗风.鸣玉来江表,英声满洛中.银钩专墨妙,犀柄擅谈丛.一札公车诏,千钧矍相弓.卿才归朴斫,英彀入牢笼.佛寺题名塔,天家奏试宫.鹪{冥鸟}有短羽,亦恐附鸳鸿."
    ]
  },
  {
    "title": "未知",
    "author": "未知",
    "paragraphs": [
      "帝设英雄彀,朝多俊乂官.玉羁收汗血,珠网获飞鸾.仙籍分丹桂,香名蔼秀兰.新从平乐试,入奉柏梁欢.辨色趋霜戟,催班近露盘.阁芸开缥帙,堤柳据归鞍.诗就鸡林买,书成太乙观.行闻延体貌,坡上有金銮."
    ]
  },
  {
    "title": "未知",
    "author": "未知",
    "paragraphs": [
      "稼殿秋香熟,烟畦早景鲜.玉虬乘暇日,铜雀报丰年.压地黄云重,含风宝粒坚.三登繄帝力,一豫俯天田.幸厕标章读,仍陪从跸宣.赐禾知礼厚,视草觉恩偏.厘席思前问,经帷惜外迁.妙诗深雅意,王政食为先."
    ]
  },
  {
    "title": "未知",
    "author": "未知",
    "paragraphs": [
      "县枕秋江侧,铜章滞隽旄.长安去日远,单父戴星劳.秀水遥通楫,岚峰欲妒袍.文弦一琴古,仙舄两凫高.家树喧朝鹊,乡亭寂夜獒.土风清是楚,才意苦于骚.讼少停霉索,吟多费健毫.平时洛中社,相忆醉含桃."
    ]
  },
  {
    "title": "未知",
    "author": "未知",
    "paragraphs": [
      "需奏登中掖,除书出上台.兽随朝带结,隼映使旌开.地接朱陵近,人从藏室来.蠹蟫侵旧帙,浮蚁入离杯.岭势遥连楚,星文却视魁.云依苍野住,雁隔楚峰回.夕梦惊湘瑟,春心托陇梅.南方本宽教,东里复多才.驷马荣星驾,千金庆寿罍.未应嗟远守,素志在循陔."
    ]
  },
  {
    "title": "未知",
    "author": "未知",
    "paragraphs": [
      "三道胶西策,详延俯瑞蓂.帝临宣室坐,人拱太微庭.捷思谁加点,危言自据经.文成洛纸贵,诏下武泥馨.起草分宫笔,监州驾屏星.心存云气阙,梦绕斧文屏.南国标江纪,西山占地灵.槛泉通水府,窗户接岩扃.凉月依滕阁,孤风泊孺亭.案书休犯虑,斋酒且忘形.界道宫墙紫,规蒲禁地青.归来开院直,鼇顶架沧溟."
    ]
  },
  {
    "title": "未知",
    "author": "未知",
    "paragraphs": [
      "佳邑控江湄,春来赴牒归.波平双桨渡,日上乱鶑飞.狎野晨耕早,蹊田昼讼稀.县图标地肺,家巷接乌衣.沼静窥珍羽,楼闲数翠微.山香蒸𩠇熟,溪蕊摘莼肥.有客怀金社,因君拂玉徽.嵩云南去远,犹向柳依依."
    ]
  },
  {
    "title": "未知",
    "author": "未知",
    "paragraphs": [
      "臯壤乏生涯,羁游越绝赊.一区扬子宅,四壁长卿家.囷粟知谁指,囊钱苦自嗟.秋林惊脱叶,夕枕怨啼鸦.海月随孤棹,天风曳落霞.山城饶露蔓,水驿遍霜葭.孝子兰方秀,先生菊未华.楚辕无久滞,把酒待回车."
    ]
  },
  {
    "title": "未知",
    "author": "未知",
    "paragraphs": [
      "天上阳旛举,人间漏箭长.稍惊池面绿,初觉柳腰黄.迟日延三舍,条风振百昌.酒凝前腊味,梅带故年芳.雪意思王囿,云情忆帝乡.青门行乐处,渐近好烟光."
    ]
  },
  {
    "title": "未知",
    "author": "未知",
    "paragraphs": [
      "平圃回天仗,昆池降帝舆.晨葩才隠蝶,新藻复藏鱼.露重香英湿,风长钓线舒.乳鶑迁谷近,朱鲔跃渊初.禹律铿金奏,尧樽遍石渠.乘时覃惠宴,不是乐观鱼."
    ]
  },
  {
    "title": "未知",
    "author": "未知",
    "paragraphs": [
      "百卉迎韶律,辛夷花最先.与春宜有旧,造物底无偏.棠棣先饶韡,山樱未敢燃.倚风遥可爱,犯雪不胜妍.影乱梅花地,香迷豆蔻天.红啼昨夜雨,紫妬晓来烟.上药能全命,灵滋合永年.帝家琼圃在,此物未应捐."
    ]
  },
  {
    "title": "未知",
    "author": "未知",
    "paragraphs": [
      "信马斗城西,芳郊春渐熙.早烟销禁树,初溜入天池.桃作新正脸,梅留故腊枝.瓮香浮蚁日,村翳浴蚕时.聊把今朝臂,同伸即席眉.徘徊惜归驭,风晚水生漪."
    ]
  },
  {
    "title": "未知",
    "author": "未知",
    "paragraphs": [
      "典礼惟周旧,经文在鲁余.西清开缥帙,东面授丹书.访道前厘席,崇风厚石渠.研覃忘日旰,图绘极霞舒.千载逢亨际,三冬罢讲初.圣怀轻璧马,慈宴乐蒲鱼.妙技通神细,清商按曲徐.炉香分汉殿,鼎味出尧除.诸老恩同醉,孤臣艺最疏.至仁何以报,忠义即琼踞."
    ]
  },
  {
    "title": "未知",
    "author": "未知",
    "paragraphs": [
      "宝册尊徽号,香泥洁武都.斋心期太乙,恭己答元符.玉辂严清制,琅函秘圣谟.竹宫陈帝拜,嵩极动神呼.彩雾霏三境,祥辉烛九区.况当精岁出,仍与上辛俱.永接千龄统,长膺五老图.清编流景铄,礼自百王无."
    ]
  },
  {
    "title": "未知",
    "author": "未知",
    "paragraphs": [
      "可爱坛东竹,更笼清浅流.行根侵岛屿,脱箨满汀洲.夜迥疑筛月,风多欲战秋.紫茎同入画,青石伴垂钩.叶里藏雌翠,阴中下戏鸥.秦松无用笑,千亩更封侯."
    ]
  },
  {
    "title": "未知",
    "author": "未知",
    "paragraphs": [
      "越鸟恋南柯,春来怨别多.冷风如可御,争奈简书何."
    ]
  },
  {
    "title": "未知",
    "author": "未知",
    "paragraphs": [
      "此地横青嶂,当年动紫氛.将军精爽在,可解勒遗文."
    ]
  },
  {
    "title": "未知",
    "author": "未知",
    "paragraphs": [
      "日醉风酣百卉开,锦鞯争跃大堤来.城东有客歌盆久,不敢将春上老台."
    ]
  },
  {
    "title": "未知",
    "author": "未知",
    "paragraphs": [
      "碧城斋禁放朝元,晚饮偷消白日闲.天上高真潜诇得,因将瑶藻掷云间."
    ]
  },
  {
    "title": "未知",
    "author": "未知",
    "paragraphs": [
      "宝刀玉尺裁佳句,雪溜云腴试早芽.睡魄顿消清到骨,一成僧味似僧家."
    ]
  },
  {
    "title": "未知",
    "author": "未知",
    "paragraphs": [
      "京口刘郎是穆之,风云未作苦栖迟.金盘一石槟榔赠,可得当年是讳饥."
    ]
  },
  {
    "title": "未知",
    "author": "未知",
    "paragraphs": [
      "犀甲三千越骑雄,平明来袭馆娃宫.君王不得西施去,万户那能住甬东."
    ]
  },
  {
    "title": "未知",
    "author": "未知",
    "paragraphs": [
      "雪梅连日碍层阴,昨夜银台瑞霰深.待诏多年无屐齿,窗间犹作洛生吟."
    ]
  },
  {
    "title": "未知",
    "author": "未知",
    "paragraphs": [
      "自知无业致吾君,只向空山弄白云.已共此山私断定,不须转辙重移文."
    ]
  },
  {
    "title": "未知",
    "author": "未知",
    "paragraphs": [
      "寂寞函关锁未开,田文车马出秦来.朱门不养三千客,谁谓鸡鸣得放回."
    ]
  },
  {
    "title": "未知",
    "author": "未知",
    "paragraphs": [
      "三元凤历当春始,万寿龙巵进御前.彩胜朱旛宜此日,金枝玉叶庆新年."
    ]
  },
  {
    "title": "未知",
    "author": "未知",
    "paragraphs": [
      "苍玉新旗祀木神,今朝太皡始司春.农躔渐觉星辰正,寿历长随日月新."
    ]
  },
  {
    "title": "未知",
    "author": "未知",
    "paragraphs": [
      "翦彩房中新胜出,披香殿里早春回.祥云更傍南山起,来对君王万寿杯."
    ]
  },
  {
    "title": "未知",
    "author": "未知",
    "paragraphs": [
      "苑中芳树条风细,天上黄衢杲日迟.仙果定生千岁实,祥烟长护万年枝."
    ]
  },
  {
    "title": "未知",
    "author": "未知",
    "paragraphs": [
      "春官青鸟司开启,星舍苍龙主发生.甘雨惠风资帝力,杏花蒲叶劝民耕."
    ]
  },
  {
    "title": "未知",
    "author": "未知",
    "paragraphs": [
      "玉殿香丝萦彩缕,金盆白雪间红花.子孙千亿无疆寿,尽逐东风入帝家."
    ]
  },
  {
    "title": "未知",
    "author": "未知",
    "paragraphs": [
      "羲仲司旸谷,涂山佐夏王.六宫师俭德,四海化躬桑."
    ]
  },
  {
    "title": "未知",
    "author": "未知",
    "paragraphs": [
      "中禁千祥集,东方万象新.彩幡迎喜气,宝字镂宜春."
    ]
  },
  {
    "title": "未知",
    "author": "未知",
    "paragraphs": [
      "东陆韶光先四序,周南风化被群芳.资生万物昭坤德,嘉庆千春集紫房."
    ]
  },
  {
    "title": "未知",
    "author": "未知",
    "paragraphs": [
      "东风初入长春殿,碧溜新融太液池.社远未当迎燕日,川晴先近浴蚕时."
    ]
  },
  {
    "title": "未知",
    "author": "未知",
    "paragraphs": [
      "白绿仙云杂紫云,长生灵气护元君.已膺虎剑司阴教,更珮金珰奏宝文."
    ]
  },
  {
    "title": "未知",
    "author": "未知",
    "paragraphs": [
      "日向阴虬永,春随彩凤归.玉京多燕喜,金殿满光辉."
    ]
  },
  {
    "title": "未知",
    "author": "未知",
    "paragraphs": [
      "宫中玉漏迎迟日,天上珠躔丽次星.轩顼圣图光亿载,皇英贤范奉千龄."
    ]
  },
  {
    "title": "未知",
    "author": "未知",
    "paragraphs": [
      "音官始奏融风至,御水初传晓冻开.寒漏催将仙腊尽,春旗飞入贵宫来."
    ]
  },
  {
    "title": "未知",
    "author": "未知",
    "paragraphs": [
      "翦彩平明出艺房,长生殿里百花芳.书衔燕子青春早,剑拂仙衣白日长."
    ]
  },
  {
    "title": "未知",
    "author": "未知",
    "paragraphs": [
      "彩树春芳满,仙蓂昼景长.早花依玉砌,初溜漾银塘."
    ]
  },
  {
    "title": "未知",
    "author": "未知",
    "paragraphs": [
      "浴种宜蚕事,修禖尽燕祠.资生迎木正,蕃衍纳春祺."
    ]
  },
  {
    "title": "未知",
    "author": "未知",
    "paragraphs": [
      "酿酒渟神水,延年饮露华.八风朝圣日,三境住仙家."
    ]
  },
  {
    "title": "未知",
    "author": "未知",
    "paragraphs": [
      "雪晴宫树有新梅,来报东郊淑气回.春令先从天上起,年芳初向日边开."
    ]
  },
  {
    "title": "未知",
    "author": "未知",
    "paragraphs": [
      "迎气青幡猎晓风,九门佳气鬰葱葱.日华初在扶桑上,春色先归御柳中."
    ]
  },
  {
    "title": "未知",
    "author": "未知",
    "paragraphs": [
      "南极注生气,音官协夏钧.良辰五日永,景福四时新."
    ]
  },
  {
    "title": "未知",
    "author": "未知",
    "paragraphs": [
      "晓霁澄天宇,离明敞帝阍.灵符千福集,神印百邪奔."
    ]
  },
  {
    "title": "未知",
    "author": "未知",
    "paragraphs": [
      "刚日逢端始,炎辰属长嬴.君王仁且圣,慈旨却枭羹."
    ]
  },
  {
    "title": "未知",
    "author": "未知",
    "paragraphs": [
      "殿户还飙入,宫池御水凉.彩舟人竞渡,化国日偏长."
    ]
  },
  {
    "title": "未知",
    "author": "未知",
    "paragraphs": [
      "四时乘大德,五日敞金扉.阳晷移南陆,天光盛紫微."
    ]
  },
  {
    "title": "未知",
    "author": "未知",
    "paragraphs": [
      "商管微阴动,良辰午正端.三光扶圣寿,亿载奉皇欢."
    ]
  },
  {
    "title": "未知",
    "author": "未知",
    "paragraphs": [
      "三殿兹辰奉御觞,薰风梅雨好年光.炎天更作奇峰势,来表南山寿历长."
    ]
  },
  {
    "title": "未知",
    "author": "未知",
    "paragraphs": [
      "后宫𩾐鸟将雏乐,上苑安榴著子新.嘉节已将天合数,明离还睹日重轮."
    ]
  },
  {
    "title": "未知",
    "author": "未知",
    "paragraphs": [
      "南方炎帝本乘离,长育群生在此时.命缕彩花传故事,风光天上更相宜."
    ]
  },
  {
    "title": "未知",
    "author": "未知",
    "paragraphs": [
      "南方朱鸟司时令,东阙苍龙护禁扉.万寿御觞端日举,祥风三殿绕云旗."
    ]
  },
  {
    "title": "未知",
    "author": "未知",
    "paragraphs": [
      "九霄嘉节重端辰,命缕灵符粲宝文.虞舜无为心自正,五弦琴上奏南薰."
    ]
  },
  {
    "title": "未知",
    "author": "未知",
    "paragraphs": [
      "宝岐麦色黄云重,御苑榴花丹焰深.已显丰年资帝力,更凭佳节悦天心."
    ]
  },
  {
    "title": "未知",
    "author": "未知",
    "paragraphs": [
      "川馆亲蚕后,宫房献茧初.香缯争点画,彩缕竞垂舒."
    ]
  },
  {
    "title": "未知",
    "author": "未知",
    "paragraphs": [
      "楝叶迎新侯,菖花发美祥.忧勤宣内则,嘉宴助时阳."
    ]
  },
  {
    "title": "未知",
    "author": "未知",
    "paragraphs": [
      "灵艾传芳远,仙蓂吐叶新.配干资厚德,介祉集嘉辰."
    ]
  },
  {
    "title": "未知",
    "author": "未知",
    "paragraphs": [
      "星火朱光炽,缯丝采物华.讙谣宜圣日,王气协皇家."
    ]
  },
  {
    "title": "未知",
    "author": "未知",
    "paragraphs": [
      "紫禁端辰昼漏长,朱陵生气盛南方.长秋此日司阴教,皇极同时纳寿皇."
    ]
  },
  {
    "title": "未知",
    "author": "未知",
    "paragraphs": [
      "寿觞百福融甘露,宝索千祥镂彩云.五日永逢佳令节,亿年长奉睿明君."
    ]
  },
  {
    "title": "未知",
    "author": "未知",
    "paragraphs": [
      "香炉角黍传三楚,丹篆灵符辟五兵.更有龟台仙药在,河洲贤德保长生."
    ]
  },
  {
    "title": "未知",
    "author": "未知",
    "paragraphs": [
      "灵苗远采三山药,仙篆高飞六甲符.此日万神同翼卫,长秋洪算与干俱."
    ]
  },
  {
    "title": "未知",
    "author": "未知",
    "paragraphs": [
      "蕤宾干气盛炎方,坤德资生茂百昌.西域葡萄初蔓衍,成周瓜瓞更绵长."
    ]
  },
  {
    "title": "未知",
    "author": "未知",
    "paragraphs": [
      "楚粽雕盘九子香,彩丝朱索更迎祥.坤元此日扶皇极,伟兆先时协寿房."
    ]
  },
  {
    "title": "未知",
    "author": "未知",
    "paragraphs": [
      "五丝通遗问,百草鬭输赢.神印能袪恶,灵符解辟兵."
    ]
  },
  {
    "title": "未知",
    "author": "未知",
    "paragraphs": [
      "天家饶物采,华节有光辉.明月裁歌扇,轻霞翦舞衣."
    ]
  },
  {
    "title": "未知",
    "author": "未知",
    "paragraphs": [
      "禁苑年光丽,端辰物象华.天风结桃实,火德盛榴花."
    ]
  },
  {
    "title": "未知",
    "author": "未知",
    "paragraphs": [
      "莲叶抽芳际,榴房结子初.长年鬭百草,旧俗祭三闾."
    ]
  },
  {
    "title": "未知",
    "author": "未知",
    "paragraphs": [
      "广殿回雕辇,沧池漾彩舟.尧心顺时令,不是重嬉游."
    ]
  },
  {
    "title": "未知",
    "author": "未知",
    "paragraphs": [
      "鱼龙曼衍夸宫戏,湘虙浮沈衒水嬉.齐上圣皇千万寿,飘然仙乐在瑶池."
    ]
  },
  {
    "title": "未知",
    "author": "未知",
    "paragraphs": [
      "故事顺时羞角黍,旧仪乘节浴兰汤.人间凉麦欣时豫,天上薰风爱日长."
    ]
  },
  {
    "title": "未知",
    "author": "未知",
    "paragraphs": [
      "续命由来宜彩缕,辟邪相向佩灵符.夏钧调乐长生酒,岁岁宫中祝圣图."
    ]
  },
  {
    "title": "未知",
    "author": "未知",
    "paragraphs": [
      "宫中应节垂金缕,天上迎祥捧玉巵.更奏开元羽衣曲,年年长愿侍瑶池."
    ]
  },
  {
    "title": "未知",
    "author": "未知",
    "paragraphs": [
      "彩艾相传禳故气,香茅竞爱结灵芳.炎洲正觉仙游盛,化国偏知日景长."
    ]
  },
  {
    "title": "未知",
    "author": "未知",
    "paragraphs": [
      "仙李含芳远,菖华席庆殊.伣天周作合,梦日汉为符.宫祲生长信,山光卜鲋鰅.宝台泉底路,千古凝金凫."
    ]
  },
  {
    "title": "未知",
    "author": "未知",
    "paragraphs": [
      "愍册追荣极,攒宫改卜良.玉衣秋自冷,银海夜偏长.浪隔三山药,香空九子堂.云陵西望远,嵩树鬰苍苍."
    ]
  },
  {
    "title": "未知",
    "author": "未知",
    "paragraphs": [
      "上主乘炎历,真人握宝符.垂衣临太极,脱屣厌中区.议上尊仁号,传归大圣图.陵宫葬冠剑,万国共号呼."
    ]
  },
  {
    "title": "未知",
    "author": "未知",
    "paragraphs": [
      "帝者因山葬,天王下度悲.寿原三圣接,神驾万灵驰.怨入笳箫曲,威陈剑舄仪.空留人马迹,不复到瑶池."
    ]
  },
  {
    "title": "未知",
    "author": "未知",
    "paragraphs": [
      "七月朝同轨,千龄讫此辰.霜华清禁仗,云气护灵輴.凤篆惊遗札,龙颜感旧真.更思群玉宴,血泪洒孤臣."
    ]
  },
  {
    "title": "未知",
    "author": "未知",
    "paragraphs": [
      "渊默无为化,聪文上叡才.休兵藏武库,跻俗集春台.忽叹祇宫没,真成杞国哀.徒传方士说,奇药在蓬莱."
    ]
  },
  {
    "title": "未知",
    "author": "未知",
    "paragraphs": [
      "曾是陪华幄,居常奉景舆.迩英参访道,阿阁待观书.圣学知风自,神毫拂雾余.那知柏梁宴,便到哭宫车."
    ]
  },
  {
    "title": "未知",
    "author": "未知",
    "paragraphs": [
      "神器传归重,时龙来久乘.告成遗玉检,请代爽金縢.同轨遵周制,因山卜汉陵.临朝常愿治,天意邈难凴."
    ]
  },
  {
    "title": "未知",
    "author": "未知",
    "paragraphs": [
      "顺斗临天下,乘云厌世间.异香消甲帐,奇药隔仙山.神策良难问,訾黄不可攀.西流终古恨,伊洛共潺潺."
    ]
  },
  {
    "title": "未知",
    "author": "未知",
    "paragraphs": [
      "彤管留遗范,霓旌逼上仙.地伤瑶水后,人哭乐池边.采翟行将驾,斑龙跼未前.真𫐌不可问,知在几重天."
    ]
  },
  {
    "title": "未知",
    "author": "未知",
    "paragraphs": [
      "氛祲生层掖,神华返上清.礼成金玺重,仙去玉衣轻.楚挽悲芳甸,凝笳怨碧城.宸心怀辅佐,仪典极哀荣."
    ]
  },
  {
    "title": "未知",
    "author": "未知",
    "paragraphs": [
      "早护珠庭质,曾参玉几遗.宝琮荣册号,华榜盛宫仪.天上霓轩去,人间黼帐移.圣情同舜慕,寒日惨云旗."
    ]
  },
  {
    "title": "未知",
    "author": "未知",
    "paragraphs": [
      "晓引禁城西,凝笳怨不归.月消三让魄,劫尽六铢衣.巩树寒无色,嵩云惨欲霏.濯龙门外路,车马更依依."
    ]
  },
  {
    "title": "未知",
    "author": "未知",
    "paragraphs": [
      "长安厩吏跃花骢,竹马遥分浙水东.远势早推贤相子,任诚真有古人风.稽山一镇居封内,阿阁三休耸禁中.不及临沧陪置酒,忆君千里寄书筒."
    ]
  },
  {
    "title": "未知",
    "author": "未知",
    "paragraphs": [
      "一遍芳菲欲满林,回塘过雨晓来深.红妆珠珮交花影,白马春衫度柳阴.向老追攀多强意,随时风物但惊心.眼前百事输年少,犹解因君放浪吟."
    ]
  },
  {
    "title": "未知",
    "author": "未知",
    "paragraphs": [
      "窜逐本无罪,羁穷向此忘.野烟含怅望,落日满沧浪.乱草荒来绿,幽兰死亦香.楚魂招不得,秋色似潇湘."
    ]
  },
  {
    "title": "未知",
    "author": "未知",
    "paragraphs": [
      "宿枕依乡馆,天机斗觉清.一闻山鸟语,瞥起野麋情.峭木摇霜气,疏泉曳玉声.简书催俗驾,窗日两竿明."
    ]
  },
  {
    "title": "未知",
    "author": "未知",
    "paragraphs": [
      "清德临藩第二回,东南时望滞盐梅.武林间岁移星座,温树多年直斗魁.楚客江山供逸思,吴王风月属高才.空传宴寝凝香句,文酒无因得仰陪."
    ]
  },
  {
    "title": "未知",
    "author": "未知",
    "paragraphs": [
      "臯桥羁旅有梁鸿,洛下嘤嘤信未通.金谷轻为年少客,沧浪翻作主人翁.山川胜气生吟次,风月高情寄饮中.身外不须论得丧,傥来轩冕古今同."
    ]
  },
  {
    "title": "未知",
    "author": "未知",
    "paragraphs": [
      "画角城头向晚悲,邓侯归旆已临歧.西郊祖帐倾簪绂,南国离声动管丝.千里去思歌邵父,三年遗爱泣吴儿.甘棠寂寞江边路,正是清阴蔽芾时."
    ]
  },
  {
    "title": "未知",
    "author": "未知",
    "paragraphs": [
      "农家秋物成,腰镰刈新谷.得食鸡豚肥,饱霜梨栗熟.牧童唱田歌,孺子宰社肉.野老醉亦讴,爱此羲皇俗."
    ]
  },
  {
    "title": "未知",
    "author": "未知",
    "paragraphs": [
      "高秋感憀栗,中夜起盘桓.啼螀思月底,哀鸿查云端.遗蜩尚号节,初鵙早催寒.新霜霑客鬓,凄风入人肝.拂枕了无寐,取琴不能弹.壮图成龃龉,老泪空汍澜.逢辰今匪易,行志古良难."
    ]
  },
  {
    "title": "未知",
    "author": "未知",
    "paragraphs": [
      "一室是仙乡,深岩石燕翔.隔云青瑟转,拂水紫芝香.滴露惊神冷,灵襟彻顶凉.浮云应不远,衣袂好相将."
    ]
  },
  {
    "title": "未知",
    "author": "未知",
    "paragraphs": [
      "雕章传赠至苏台,盥手焚香日几回.玉札已叨三锡命,瑶华兼枉二南才.清明花卉迎前发,紫翠湖山满望来.曾是绛纱为弟子,故时经帙许重陪."
    ]
  },
  {
    "title": "未知",
    "author": "未知",
    "paragraphs": [
      "将相文章主籥臣,风流曾冠玉堂人.梦回方丈停批凤,句就伊川止获麟.洛下胜游空绿野,郢中高调绝阳春.犹欣正始遗音在,三复能还旧观神."
    ]
  },
  {
    "title": "未知",
    "author": "未知",
    "paragraphs": [
      "白鹭敞西轩,檐宇穷爽垲.千峰若连环,翠色不可解.是时天宇旷,六幕无纤霭.金斗熨秋江,素练横衣带.乾坤清且歛,气象朝昏改.芦花作雪风,飞舞来沧海.九霄汀鹭起,万里樯乌快.月上三山头,鸟没横塘外.苍茫洲渚寥,错落星斗大.开尊屏丝竹,披襟向萧籁.余生本江湖,偃蹇欣所会.清兴虽自废,苦嗜亦吾累.鱼龙凭夜涛,四面忽滂湃.安得燃犀灯,煌煌发水怪."
    ]
  },
  {
    "title": "未知",
    "author": "未知",
    "paragraphs": [
      "玉蕊生禁林,地崇姿亦贵.散漫阴谷中,蓬茨复何异.清芬信幽远,素彩非妖丽.苍烟蔽山日,琼瑶为之晦.岁久自扶疏,岩深愈凝邃.请观唐相吟,俗眼无轻视."
    ]
  },
  {
    "title": "未知",
    "author": "未知",
    "paragraphs": [
      "越调隋家曲,当年亦九成.哀音已亡国,废诏尚留名.仪凤终沉影,鸣蛙祇沸声.凄凉不可问,落日背芜城."
    ]
  },
  {
    "title": "未知",
    "author": "未知",
    "paragraphs": [
      "千里秦淮在玉壶,江山清丽壮吴都.昔人已化辽天鹤,旧画难寻卧雪图.冉冉流年去京国,萧萧华发老江湖.残蝉不会登临意,又噪西风入座隅."
    ]
  },
  {
    "title": "未知",
    "author": "未知",
    "paragraphs": [
      "大泽穹天莽同色,碧瓦阊门晓花白.石岩左右断行人,洞庭一夜冰千尺.曾持汉节单于垒,北风如刀割人耳.知怜冻足苦双摧,一生不向遐方履.凭谁赠我紫衣裘,中吴风土清且柔.令严气正天地肃,长歌白苎临寒流.玉兰酒熟金醅溢,太白连云尚殊□.书窗半掩昼始开,几日红梅断消息."
    ]
  },
  {
    "title": "未知",
    "author": "未知",
    "paragraphs": [
      "皇家四叶恢圣功,天临日烛清华戎.汉条静治洽柔教,老心稽古开神聪.有唐英主称好文,仙毫洒落驱风云.壮哉山水有奇字,焕乎八法存翠珉.自从弃置咸阳道,藓驳烟滋委宫草.天开神赞会休辰,甄收再作皇居宝.如何沦弃三百春,迎逢睿鉴来紫宸.奎钩粲粲光华动,群玉森森气象新.丹籞春妍瑞霭深,文梁藻栋结芳林.鸿翔凤翥径方丈,杯流泉涌蒙亲临.鲰臣荣幸从金舆,钩婉魂惊拭目初.多惭揽笔非清藻,唯庆千龄际帝图."
    ]
  },
  {
    "title": "未知",
    "author": "未知",
    "paragraphs": [
      "寂寞之淳音,其为乐至深.应嫌鼓腹者,独自抚弦琴."
    ]
  },
  {
    "title": "未知",
    "author": "未知",
    "paragraphs": [
      "班班疏雨寒无定,皎皎圆蟾望欲阑.应在浮云尽深处,更凭丝竹一催看."
    ]
  },
  {
    "title": "未知",
    "author": "未知",
    "paragraphs": [
      "馆娃宫里旧精神,粉瘦琼寒露蕊新.园吏无端偷折去,凤城从此有双身."
    ]
  },
  {
    "title": "未知",
    "author": "未知",
    "paragraphs": [
      "谈空一纪余,重出访岩居.身是汾阳嗣,囊惟郭璞书.公侯倒屣后,泉石结茆初.山顶收榛栗,经秋信莫疏."
    ]
  },
  {
    "title": "未知",
    "author": "未知",
    "paragraphs": [
      "红桥跨浪二千尺,桥上危亭在水心.六月火云烧万里,夜来风细似秋深."
    ]
  },
  {
    "title": "未知",
    "author": "未知",
    "paragraphs": [
      "苍崖何蟠回,尝为隠君宅.孰谓人琴亡,松风正萧瑟.花闲雪英舞,鹿去岩泉冽.经声草堂迥,天香中夜发.月落山气深,清猿啸亦绝.如何人外迹,轻为世网别."
    ]
  },
  {
    "title": "未知",
    "author": "未知",
    "paragraphs": [
      "香溪春老误寻芳,只有愁云映夕阳.今日重来已如此,何须更问海生桑."
    ]
  },
  {
    "title": "未知",
    "author": "未知",
    "paragraphs": [
      "正月初弦二月赊,小园春事已如麻.强夸力健因移石,不减公忙为种花."
    ]
  },
  {
    "title": "未知",
    "author": "未知",
    "paragraphs": [
      "一丛梅粉褪残妆,涂抹新红上海棠.开到荼䕷花事了,丝丝天棘出莓墙."
    ]
  },
  {
    "title": "未知",
    "author": "未知",
    "paragraphs": [
      "白云深处双轮过,红旆丛中五马来.父子华颠忻会聚,簪裾青眼喜游陪.趋庭日有朱衣戏,从此无心诧老莱."
    ]
  },
  {
    "title": "未知",
    "author": "未知",
    "paragraphs": [
      "茂林修竹碧谿头,梵宇深沈锁翠帱.从此崇山频企望,朝阳高处有松楸."
    ]
  },
  {
    "title": "未知",
    "author": "未知",
    "paragraphs": [
      "旧交为帝不能邀,百尺双台照暮涛.逸迹已将山共永,清名仍与月争高.鲁连解难终辞禄,龙伯持倾只钓鼇.列传古碑言未尽,一滩风竹自萧骚."
    ]
  },
  {
    "title": "未知",
    "author": "未知",
    "paragraphs": [
      "中兴曾作故人看,抗节唯怜七里滩.枯枿卧沙疑野艇,丛篁生岸忆长竿.天边旧迹星辰动,江上余基水石寒.应笑渭滨周吕望,白头因猎从和銮."
    ]
  },
  {
    "title": "未知",
    "author": "未知",
    "paragraphs": [
      "海东霜隼品仍多,万里秋天数刻过.狡兔积年安茂草,弋人终日望沧波.青䴔独击归林麓,皂颊群飞入网罗.为谢文登贤太守,求方逐恶意如何."
    ]
  },
  {
    "title": "未知",
    "author": "未知",
    "paragraphs": [
      "熳烂花时锦绣张,无端下马系垂杨.山亭水阁笙歌地,合与行人作醉乡."
    ]
  },
  {
    "title": "未知",
    "author": "未知",
    "paragraphs": [
      "文行学曾颜,才名孰可攀.仁风清郡国,和气满江山.暂抑提雄漕,行当簉近班.须知揽辔暇,大智养闲闲."
    ]
  },
  {
    "title": "未知",
    "author": "未知",
    "paragraphs": [
      "称味栾城旧,潜光谷口栖.雄文联组绣,高论吐虹霓.遽忽悲丹旐,无因祀碧鸡.徒嗟太丘德,位不至公圭."
    ]
  },
  {
    "title": "未知",
    "author": "未知",
    "paragraphs": [
      "侍从推词伯,君王问子虚.早通金匮学,晚就曲台书.露泣时难驻,琴亡韵亦疏.臧孙知有后,里闬待高车."
    ]
  },
  {
    "title": "未知",
    "author": "未知",
    "paragraphs": [
      "建刹存真意,崇台表大因.中藏般若偈,外护赤城神.花雨长霏昼,松风自扫尘.媿心同范宁,莲社阻相亲."
    ]
  },
  {
    "title": "未知",
    "author": "未知",
    "paragraphs": [
      "贤侯谢郡归,从游乐吾党.林泉富余地,卜筑疏陈莽.是时春正中,来燕音下上.若贺大厦成,喜留众宾赏.得名因笑谈,挥墨粲题榜.所夸贤豪盛,岂止池榭广.人心乐且闲,鸟意颉而颃.吟罇敞花轩,醉枕酣风幌.轻云薄藻栋,初日丽珠网.红袂生暗香,清弦泛余响.林深隠飞盖,岸曲迟去桨.波光栏槛明,竹气衣巾爽.虚容凉樾入,影与文涟荡.晨飚转绿蕙,夕雨滋膏壤.嘉辰喜盍朋,命驾期屡往.觞咏陶淑真,世俗岂吾倣.得以为胜游,萧然散烦想.公子固好士,世德复可像.今此大基构,不图专奉养.美哉风流存,来叶足师仰."
    ]
  },
  {
    "title": "未知",
    "author": "未知",
    "paragraphs": [
      "武夷溪九曲,曲曲可垂钩.自得溪山乐,何须公与侯."
    ]
  },
  {
    "title": "未知",
    "author": "未知",
    "paragraphs": [
      "端月戒熙阳,望舒秀圆极.洗心乘佳节,瞻像洗慈德.穆穆屋漏尊,虚堂与神寂.绘境纷自奇,法性非所得.人貌含天虚,仿佛若真觌.示现随三界,精感超六识.华灯列清场,宝炷熏梵席.妙意随春融,疑怀逐冰释.欲赞已忘言,拳拳自终夕."
    ]
  },
  {
    "title": "未知",
    "author": "未知",
    "paragraphs": [
      "孤壁横天畿,岿然袤寻丈.恭承晋高士,尝此摅遐想.临风挹胜轨,意若无今曩.当涂昔战龙,典午方搆象.忠贤履危运,鳞羽婴密网.烈烈炽邦刑,耽耽翦人望.嵇吕膏碪斧,涛舒受羁鞅.先生机且神,妙用包群枉.兀尔谢将迎,隤然寄昏放.礼法虽我雠,智恬非外奖.恻怆广武游,留连步兵酿.朅来桑梓国,凭高念长往.舒啸万籁先,浮精九皇上.归禽宛颈还,秣驷临刍仰.当日天地心,寥寥共悲壮.咄嗟涉千祀,隠轸存遗壤.临岸知是非,俎豆犹彷像.我来一倾耳,城隅断余响.枭鹗愁空林,狐狸语平莽.高韵邈已徂,清铭复谁赏.尝闻史氏传,涂穷辄怊怅.正人与直辔,何代非流荡.淳风日已微,投辞谢精爽."
    ]
  },
  {
    "title": "未知",
    "author": "未知",
    "paragraphs": [
      "残月冬鼓喧,中衢幰轮鹜.九关忽洞辟,万盖黕云布.烛乱建章星,尘迷华阴雾.车幅避鸣驺,銮音听朝御.嗟予亦何为,簉此珍群羽.野鹤载轩愁,狂狙裹衣怒.肃穆未央朝,蹒跚寿陵步.人生固有志,躁静各成趣.生当伏农畎,乃尔污贤路.峨弁束蓬颠,吞腥满饥嗉.乐育过阿陵,增裨乏尘露.徒怀一割志,但恐流芳暮.且复竢逡巡,南山有场圃."
    ]
  },
  {
    "title": "未知",
    "author": "未知",
    "paragraphs": [
      "四海习彦威,英英出江汉.高韵凌风翔,雕文夺星烂.感激阳秋辞,奸雄非所惮.蜀弱自为正,曹强乃名乱.阴忤柄臣意,飘然去恩馆.驱车自北门,四顾兴长叹.终焉谢病免,犹得为人半.缅矣身后名,临风寄凄惋."
    ]
  },
  {
    "title": "未知",
    "author": "未知",
    "paragraphs": [
      "临邛久倦客,彭泽赋归来.念我何为者,趣时良殆哉.一身仕东观,三载寄灵台.望见故乡树,频更缇管灰.晓车愁蹇蹇,春耜负莓莓.虚名自缰锁,丰壤成污莱.目想社枌老,心知门柳摧.神阡迷马鬣,柏表被狸灾.一闻里人语,夜静成多怀.他日还燕泣,前忧成误哀."
    ]
  },
  {
    "title": "未知",
    "author": "未知",
    "paragraphs": [
      "予本草茅士,世无钟鼎荣.在昔未胜冠,先畴弓冶倾.茹荼滨十死,属纩存微生.分遂宁牛饭,谁希庄雁鸣.龙具泣妻子,练裙悲弟兄.慈诲断轲织,遗书开晏楹.感激侏儒饱,呻吟裘氏声.下武纂丕构,协风翔四瀛.纷驰贲丘帛,高竖当衢旌.鸾翮不暇戢,骥材方自呈.车徒首燕路,冠盖溢秦京.文章赵元叔,唇舌娄君卿.列邸曳裙入,群公交币迎.仆尝不自料,奋迹希时英.弟子许都养,词人嗤老伧.一旦褐衣召,千慙昆玉名.安知轼蛙贱,但觉轩鸿轻.初命六百石,关掌列侯城.居然懵操决,无术裨澄清.天炎屡来集,冤狱纷以盈.诮让使台檄,流离民屋征.结课谅无最,黜幽兹有萌.晚遘金闺彦,传瑞提千兵.为僚笃古义,赏善多新评.坐则席函丈,出则车连衡.高论天人际,细略米盐争.愚虑或窥管,嘉言兹报琼.赏音非易遇,旷古难为并.严惠不世出,萧朱犹害成.何言末路日,独契后凋情.累洽帝图盛,思皇贤路平.愿言寄君子,始终同所营."
    ]
  },
  {
    "title": "未知",
    "author": "未知",
    "paragraphs": [
      "夫君班扬俦,抱椠群玉府.久读未见书,躬抽系年谱.坠绪获先秦,亡篇出东鲁.上溯三皇坟,旁探百家语.怪牒汲郡来,幽经茂陵聚.英哲资缮藏,缇油尽刊补.蒸青劲竹残,削误规刀苦.种别逾九流,星罗轶千部.顾我寡见闻,蒙薰异伦伍.秘帙乐共披,譌文许交举.家㨭互纷纶,邮谿戏旁午.初无班嗣嗤,更免许慈拒.矧余羁官久,寂寞繄茅宇.礼乏赠酒瓻,疑增照觞怒.尚頼启新编,时时发聋瞽."
    ]
  },
  {
    "title": "未知",
    "author": "未知",
    "paragraphs": [
      "徐公真丈夫,不独文章伯.江南兵未解,主忧臣惨戚.公愿纾其难,苦求使上国.庶获一言伸,少息苞茅责.其君惊且叹,执手涕沾臆.谓言知尔晚,何此忠义激.天子叱在殿,诮让雷霆赫.公亦从容对,曾不渝神色.仁者必有勇,斯亦古遗直.书大略其小,我有春秋癖.所以此诗中,不言公翰墨.庶警事君心,勉旃希令德."
    ]
  },
  {
    "title": "未知",
    "author": "未知",
    "paragraphs": [
      "哲匠昔缔构,文榱面清池.回环水光合,左右云容披.苍烟限垒断,空碧盈轩垂.蕙绿不待染,荷圆皆中规.戏鱼触新藻,幽鹭翘空坻.初笋半遗箨,残跗犹抱枝.我来冰未泮,倏此亘炎曦.节物一以换,余怀焉独怡.内惭固陋质,本乏廊庙姿.印绶纷璀错,旌旄森陆离.林狙裹华黻,野鹿骇金羁.负山力已竭,倾日心空疲.知此危殆辱,斯言非我欺.横琴不成调,慷慨念归期."
    ]
  },
  {
    "title": "未知",
    "author": "未知",
    "paragraphs": [
      "霜日薄西牖,境寂趣自闲.风篁宿天籁,海碧沈云山.宫树未全落,栖乌相与还.心疑蹈虚宇,迹乃尘清班.自顾丘壑志,何施轩冕颜.终当谢绯服,戢翼榆枋间."
    ]
  },
  {
    "title": "未知",
    "author": "未知",
    "paragraphs": [
      "汉家乱无象,贤才戢鳞翼.武侯霸王器,隆中事耕殖.堂堂刘豫州,介绍徐元直.一闻卧龙誉,三驾荒庐侧.士为知己用,陈辞薄霄极.说吴若转丸,抗魏犹卷席.谈笑驭关张,从容羁梁益.持邦二纪余,君臣绝纤隙.浮埃蔽穹壤,大节沦金石.梁甫不复闻,怀贤涕霑臆."
    ]
  },
  {
    "title": "未知",
    "author": "未知",
    "paragraphs": [
      "岁晚檀栾姿,山中映孤宇.声繁天籁吟,影动仙幢舞.即境是真如,黄花间幽圃."
    ]
  },
  {
    "title": "未知",
    "author": "未知",
    "paragraphs": [
      "东方昔借车,尼父尝假盖.一马兹不全,夷涂出如阂.人无托乘宠,朝罕均茵载.策足本乏谋,临风嗟有待.京洛富华厩,权奇出青海.翩翩陌上郎,灭没争星迈.珂音杂鸾响,鞯势动霞彩.东郭独何为,徒行履将败."
    ]
  },
  {
    "title": "未知",
    "author": "未知",
    "paragraphs": [
      "余本丘壑人,失计蹈尘网.轩冕忽缰锁,风波若流荡.高羽颠宏罗,奔骖偾归鞅.众伪缘境滋,千忧共身长.进乏汗马劳,居畏濡鹈赏.力命频遘迍,幽忧思独往.闻君集汉阴,遁世久忘象.因溜为鸣琴,凭岩作烟幌.复有延陵季,亦善南趎养.筑宇近亲仁,耕田或歌壤.且言挂瓢处,一径扪萝上.杳若御风游,萧萧骨毛爽.芝术纷异苗,麏鼯结幽响.老木森千寻,丹藤垂百丈.洞谷答啸歌,云霞代邻党.咨予倦游者,缅邈期真赏.之子幸我怜,试烦翦幽莽.傥获蜗牛居,即谢海禽飨.时从渔父鱼,聊植仙人杖.渐脱区中缘,永托无生奖."
    ]
  },
  {
    "title": "未知",
    "author": "未知",
    "paragraphs": [
      "璇源多清派,兰谷无绝芳.之子相门裔,高才映周行.妙年弄文史,雅志含圭璋.中岁困官簿,铢两争低昂.一通金闺籍,荏苒潘鬓霜.剖符屡麾阮,执戟更疲扬.闻君近多暇,归偃三经堂.左右褫绅组,纵横罗巾箱.安驱仁义涂,弭节名声场.战酣道始胜,心泰无癯尪.壮思挟飞藻,诏我临霞章.我时坐铃阁,寂寞如禅房.开缄一快读,隽味腴且长.高义溢句流,清风随篇翔.感人不无意,在水河汤汤.吾匪辩音者,空冀怀仁藏.矧属岁躔暮,百卉皆芸黄.何以谢君子,松柏同苍苍."
    ]
  },
  {
    "title": "未知",
    "author": "未知",
    "paragraphs": [
      "多士秀王国,珍群鹜天衢.其间延陵季,煜煜承华跗.盛藻班蔡流,芳年终贾徒.签芸拥石室,札绨纷鸿都.刊伪富清暇,壮思弥天隅.投我尘外什,粲然风义俱.幽襟恣申咏,不觉颓阳乌.渴吻潄仙液,饥肠涵道腴.衰翁牵夙尚,骚雅尝驰驱.疲足道虽顿,流波心未渝.过门辄大嚼,临博犹狂呼.讵云获真赏,聊复惬所娱.矧繄绝唱赠,无胫来明珠.报之乏琼玖,宝玩徒区区."
    ]
  },
  {
    "title": "未知",
    "author": "未知",
    "paragraphs": [
      "孤城何巑岏,西北有层构.我来一长眺,正迫岁阴候.严风挫万物,霜雪复交寇.冬日苦易颓,羲车剧驰骤.宵月不相让,空弦映矢彀.潦收陂面阔,木落山骨瘦.生平丘壑心,顾慕独延脰.箕峰紫氛结,颍濑琼波潄.想像逃名夫,幽居翳仙窦.愿言追遐踪,人间谢讥诟."
    ]
  },
  {
    "title": "未知",
    "author": "未知",
    "paragraphs": [
      "昔年封蘗栽,生意颇柔脆.今兹见丹实,落落如星丽.斯果号难成,常逾豫章岁.孤根何为者,尚记吾庐地.蔽芾讵因棠,连蜷乃同桂.厥包千里遥,守舍重缇惠.金颗照病眸,霜津益痟肺.却算去里年,十听秋鸿唳.无复陆绩怀,宁图李衡计.他时攀树悲,讵减金城涕."
    ]
  },
  {
    "title": "未知",
    "author": "未知",
    "paragraphs": [
      "山海有完士,希世无良筹.偶穿东郭履,遂别野人舟.不耻篆刻赋,来肩英俊游.私智甚凫短,尘容若鸱愁.备员太史氏,补属富民侯.姑学了官事,何尝分主忧.日贪斗食利,岁感星躔周.中都富才彦,方驾若龙虬.茂先善史汉,平津治春秋.高文用司马,格五宠虞丘.间阔路逢葛,缤纷人召邹.桑羊兴贾竖,安国出缧囚.汲郑贵交盛,徐陈英藻遒.况乃天下枢,雄雌来九州.衣冠径复道,鼓吹出长楸.席上万钱箸,桥边八列驺.雍容缓鲁玦,意气拂吴钩.咨予良不韪,瓴甓厕珠璆.吹竽昔已滥,在梁今可尤.台阁魏舒被,风霜苏季裘.有志谢轩鹤,无机防海鸥.恭竢杜陵课,诛茅归故畴."
    ]
  },
  {
    "title": "未知",
    "author": "未知",
    "paragraphs": [
      "长安冬鼓喧,里舍隙尘晓.有客驻歌骊,归途指江徼.晨庖爨苏冷,穷巷乡舆少.乃肯顾我庐,欢言复悲啸.悲啸诚易知,夫君韵经奇.才高洛阳贾,赋动楚湘累.平昔应贤诏,览德扬英蕤.孚尹倾宝肆,沛艾络仙羁.献书北阙下,对策东堂垂.逢吉旦兼暮,谐音埙且箎.天官选初筮,黄绶聊藏器.三釜乐及亲,尺檄甘为吏.迩来预冬集,再调鬰奇意.群公亟为言,力命乃相戾.奏牍辄报闻,官书责勤莅.簿领百里佐,风烟六朝地.销魂南浦行,拄颊西山气.君子永来誉,胜襟无累欷.行矣勿载哗,乡枌方省家.春桡碎溪月,晓帆弄江霞.长洲纷藉草,故树杂生花.予心若为处,岁晏𥩟疏麻."
    ]
  },
  {
    "title": "未知",
    "author": "未知",
    "paragraphs": [
      "病余颇厌肉,欣得僧庐蔬.僧窗亦明洁,可以观我书.弟兄冷相对,因著柏酒醉.酹余欲拈笔,状乃尔狼狈.我老固有素,未至形苶具.其事故可知,宁复论年数.阿连吾语汝,我计当何取.学道既无成,何如事农圃."
    ]
  },
  {
    "title": "未知",
    "author": "未知",
    "paragraphs": [
      "履至谨冬祀,摄职叨上公.洗心奉明诫,祗宿城南宫.芳岁正遒莫,熙阳殊未融.西郊淡颓景,北牖来朔风.骛野骋归兽,缘云号征鸿.夕坐无晤言,情条结深衷.自抚韦布陋,奚堪廊庙崇.观瞻动众目,跼蹐愁我躬.自古经纬才,因势犹污隆.夔禹值虞奋,孔墨遭周穷.如何一介士,蔑著横草功.仰被天宇施,遂济人爵丰.较能劣涓𡏖,荷宠逾华嵩.物理自非是,神鉴安可蒙.区区谢病志,终冀回天聪."
    ]
  },
  {
    "title": "未知",
    "author": "未知",
    "paragraphs": [
      "劲风吹北林,落叶舞南牖.岁序忽已高,峥嵘薄星斗.大化驱群物,始终迭相授.羲和亦何为,挟日但西走.少壮驰目前,衰颓蹑人后.星星两霜鬓,伴我老成丑.学道苦嗟晚,扪心更余咎.兹意将奈何,投身就杯酒."
    ]
  },
  {
    "title": "未知",
    "author": "未知",
    "paragraphs": [
      "衰容览青铜,寒光了无隠.照我颠上毛,星星罕余鬒.持此将奈何,岁月屡遒尽.少壮罕闻道,下士乃为哂.操绠遽汲深,持矛复夸楯.任重力疾颠,涂穷计方窘.上孤明主恩,下违昔贤准.忧悔从中来,老至非无眹.尚忝麾守尊,居惭政条敏.孤心企寒柏,万境付朝菌.往失奚足追,来戒或堪引.明发丘壑情,予将治归轸."
    ]
  },
  {
    "title": "未知",
    "author": "未知",
    "paragraphs": [
      "空水渺澄鲜,苍山复盘踞.沙草媚苔矶,云柯抱岩树.畸人兹与留,脱世如遗屦."
    ]
  },
  {
    "title": "未知",
    "author": "未知",
    "paragraphs": [
      "故岁摇落时,凭高望扬越.流光不我与,复此值凋节.孤塔踞层冈,仙盘涌㵳泬.病足攀危梯,寸晷或三歇.浩荡佛界宽,凌兢客心折.远岫几培𪣻,空江一明灭.海日栖簷题,霜风语铃舌.荒墟自今古,大块靡封埒.豁若醯覆开,醒如豆聪撤.哀哉人间世,小智互纷结.豕虱论是非,蛮蜗定雄杰.伥伥百代俗,唧唧九流说.推致无穷中,秋毫共飘瞥.圣人小天下,乐意遗来哲.矧余蒙鄙姿,轻蹈荣利辙.溷浊六尘并,讙呶太和泄.薄言真境游,追悟生理缺.洗心刻来誓,回步惩曩跌.甘露多余滋,圣关有幽𫔎.咄嗟朝市人,此路非尔蹑."
    ]
  },
  {
    "title": "未知",
    "author": "未知",
    "paragraphs": [
      "高子北方士,才为国之华.灵襟绝尘藻,丽藻纷春葩.虽云服缰锁,高意笼青霞.子昔久蒙润,逢辰亨乃嘉.联飞奉台阁,相顾引龟緺.鲍叔不予怯,楚臣宁汝瑕.诏书频出沐,归辔屡回车.时过蒋生径,或诣子云家.柏将松竝悦,人与室非遐.自谓百年分,风期何所嗟.君命良不淑,浮生兹有涯.沈疴犯霜露,幽谶发龙蛇.美志一朝尽,余哀千古赊.招魂知是否,生肘讵真耶.涂斤失郢匠,膝席夭长沙.青黄饰沟木,藩褥坠风花.世事一以谬,何言定隆窊.都门执讴绋,原路引哀笳.夕云旌外惨,春日冢头斜.自此掩瑶轸,其谁知伯牙."
    ]
  },
  {
    "title": "未知",
    "author": "未知",
    "paragraphs": [
      "积雨暗长夜,山行经险巇.悲风撼林木,崖谷蔽参差.远闻豺虎号,鬼燐弄光辉.十步九失足,中心祗自持.所适既迢递,黾勉焉可为.道旁见明烛,抵宿依茅茨.开户念生客,喜逢主翁慈.暖汤趣妻子,然薪为更衣.艰难又奚怨,少息非所期.鸡鸣夜将旦,熟寐百无知.欣戚一以忘,何有安与危.生死宇宙内,旷怀亦如斯.聊纪梦中事,谁当赓我诗."
    ]
  },
  {
    "title": "未知",
    "author": "未知",
    "paragraphs": [
      "出郭屏仆从,取径问樵牧.短松新被冈,青嶂远遮屋.鸡犬无四邻,日月自两毂.阿师厌机缘,脱迹谢尘俗.是心大圆明,一室了具足.汲泉烹细芽,支铛炊脱粟.默坐契从三,诸方付藏六.我来同友生,得饱径眠熟.稍为微风醒,已叹畏景促.买山知几时,所惜负松菊."
    ]
  },
  {
    "title": "未知",
    "author": "未知",
    "paragraphs": [
      "湖上纤罗收,天边夕蟾映.皎洁银界宽,虚明佛心定.可爱不可持,乾坤共孤影."
    ]
  },
  {
    "title": "未知",
    "author": "未知",
    "paragraphs": [
      "病客卧穷里,衡扉掩残春.隳官道家藏,窜迹农廛民.朝罗噪饥雀,暮席流芳尘.尸居怳逾岁,踵息动弥旬.忽讶绛鞲隶,传呼越郊畛.蹀躞千余骑,雍容两朱轮.言是楚邦守,来过安邑贫.固宜辨贵弃,乃尔存艰辛.此道古为重,余风今已沦.物色认平素,载言接慇懃.始悟先子旧,早笃尝僚亲.孤心极摧橹,感涕浩盈巾.追念舞勺岁,已识栖鸾人.师筵奉函席,学舍操书筠.童牙自忘丑,诗钵或娱宾.公时摛句赏,谓是天麒麟.亲擘彩牋赠,勉我期日新.汝南丏题品,有道定人伦.自尔一暌剌,中年婴世纷.天圣绍休绪,顿网横无垠.鸾鹄不藏翼,虬蜗无遁鳞.余时滥隗始,骧首摩苍旻.司徒揖元叔,天子第平津.甲科廷尉属,再命宫坊臣.黄香入东观,贾谊过西秦.䌷绎金匮室,珥彤瑶水滨.登瀛识褚马,颂汉希渊云.一朝泣风树,九死存余焄.中都索米后,老圃种瓜辰.惠然下车揖,高义倾前闻.却计髧髦日,二纪如逡巡.今形虽隠几,昔训尚铭绅.丈人笃求旧,偷俗将还淳.湘水澹苍野,衡峰凌紫氛.泽节首南夏,瑶魁瞻邃宸.恋阙魏公子,吊贤楚灵均.公怀佐时略,宜树光朝勋.奚为远问俗,惜此徒伤神.宣室懋清问,华光钦宝邻.行行爱玉体,趋节𥩟来臻."
    ]
  },
  {
    "title": "未知",
    "author": "未知",
    "paragraphs": [
      "前兹属元巳,置酒苍烟台.芳序忽复周,春风正徘徊.懽言速僚友,亟使具觥杯.长渠溢芳溜,列坐浮香来.灵嚣合众乐,隠若南山雷.舞袂纷杂袭,宾冠俨崔嵬.美人前为寿,颜色如琼瑰.况我千万日,行乐无疑猜.新歌袅天衢,兴视行云回.我时语四座,兹赏诚难哉.妙颜无再朱,白发惟相催.跖𫏋盈圣智,孔颜罹忧摧.区区百世后,美恶同尘灰.吾欲挈瑶斗,踞海为金罍.挹兹忘忧物,与尔同嘲谐.天地为一朝,长短何足哀.鲁阳久不作,白日任西颓."
    ]
  },
  {
    "title": "未知",
    "author": "未知",
    "paragraphs": [
      "汉家候神馆,奉诏穰沈灾.解缨就斋幕,恍若跻蓬莱.云罗絓朝舄,露掌承仙杯.众真拱象帝,宝宇正崔嵬.炉烟薰太虚,重阴为之开.单枕不成寐,俗魂自惊猜.心迷坐忘术,万虑无根来.天鸡殊未鸣,霜雁有余哀.借问麋鹿姿,云胡尘国台.构极谢隆栋,裨山劣纤埃.上惭稷契名,下愧丙魏才.惟余止足戒,临路空徘徊."
    ]
  },
  {
    "title": "未知",
    "author": "未知",
    "paragraphs": [
      "贤哉邴曼容,出处知所据.官余六百石,辄自移疾去.富贵非不怀,殆辱亦先虑.嗟我材下中,叨恩最蕃庶.尧庭纳言职,轩野方明御.服衮作槐班,曳履南宫署.虽经斥免诮,尚玷高华处.徒有守直弦,何能借前箸.愚甘六马对,谗恨三物诅.年来感衰疾,倦鸟思返翥.抗心望先哲,俯首惭昔誉.西景尚可收,归辕未云遽.傥以人望人,期君或吾恕."
    ]
  },
  {
    "title": "未知",
    "author": "未知",
    "paragraphs": [
      "明晦互推斥,中都芳岁阑.星回迫旧次,籥暖送余寒.来辰茧有绪,去境环无端.天运故相易,人心那独安.怀此不能寐,揽衣强盘桓.疏恐缓余带,危惕整尘冠.耿耿烛焰直,凄凄霜气酸.城头陨高木,庭下败丛兰.抚臆累新欷,掩觞沈故懽.况乃蹈世网,虚名争控抟.挟册滥书府,振缨玷王官.东序罗圭瑞,西雍集鹓鸾.昏瞳眩宝肆,短翼厕仙翰.纵尔值藏疾,何容久素餐.泛泛骚客凫,坎坎诗人檀.宁无要路津,所畏在蹒跚.枳棘附骥尾,纬萧戏龙蟠.寄语拙艰者,无竢学邯郸."
    ]
  },
  {
    "title": "未知",
    "author": "未知",
    "paragraphs": [
      "秦川贵公子,避地来荆州.流离世道丧,简脱天姿遒.岁时不我与,假日赋销忧.妍辞缛非雾,逸韵锵鸣球.曹师下南服,置酒临沧洲.慷慨前为寿,高谭王霸筹.归来奉丞相,摄组登华辀.独步今已矣,空余清汉流."
    ]
  },
  {
    "title": "未知",
    "author": "未知",
    "paragraphs": [
      "汉家开绝域,日夕羽书闻.朝那杀都尉,北地败将军.沙明疑昼雪,气黑似秋云.片月就城偃,长蛇随阵分.冰藏马窟路,血沫剑星文.直置鸿毛命,聊图麟阁勋."
    ]
  },
  {
    "title": "未知",
    "author": "未知",
    "paragraphs": [
      "频年随校尉,晚节事轻车.瞻烽数奔命,辞第讵为家.轻赍绝瀚海,间道袭昆邪.双鞬朝负羽,三鼜夜鸣笳.金痍先雨觉,蓬鬓后霜华.如何差六级,遽使抱长嗟."
    ]
  },
  {
    "title": "未知",
    "author": "未知",
    "paragraphs": [
      "薄伐乃中谋,和亲非上策.匈奴负汉恩,男儿喜边檄.故岁出定襄,今年救张掖.沙平落日黄,月迥遥峰白.急击右地兵,连俘月支馘.幕府省文书,家人非尺籍.夜拔五岭旗,晨追六骡迹.陛下焚谤书,孤臣勒燕石."
    ]
  },
  {
    "title": "未知",
    "author": "未知",
    "paragraphs": [
      "秋律荡华序,浓云生夕阴.群芳伴雨泣,百窍随风吟.衰萤灭遥径,倦翼翔故林.暗隙湿已逗,孤灯青欲沈.愁人此遥夜,万虑集幽衿.欢绪未盈尺,忧端已越寻.借问所以然,出处谬素心.家世本丘壑,才具非璆琳.灵根夙已殒,野服良所钦.搴芝幽涧畔,擉鳖故溪浔.擉尔滥官牒,今焉旅华簪.兄弟见羁鞅,交朋頼幽箴.尔讲坏壁简,我攀群玉岑.严枚交逸藻,潘陆嗣清音.群才方搆厦,短绠徒汲深.狂迷顿缨鹿,踉跄乘轩禽.归来翳编翟,况乃贯愁霖.求薪动逾桂,鬻赋靡酬金.原病固为累,朔饥非所任.犹欣共姜被,岁宴乐愔愔."
    ]
  },
  {
    "title": "未知",
    "author": "未知",
    "paragraphs": [
      "周郎有旧隠,远在南山陲.一笑偶为乐,九层遂成基.旁连醉令石,却眺社僧碑.地远云物秀,岩深松桂滋.当时骛高兴,益友相攀追.乐圣自鼓腹,谈经亦轩眉.风猿助清啸,谷鸟参朋嬉.忽引朝闺籍,久乖林下期.头白二千石,高盖复来思.活活弄新溜,苍苍援故枝.虽云未投绂,良足纾烦疲.余怀本丘壑,世路方馽羁.愿言独往客,缅邈心空驰.税驾或未晚,从君歌紫芝."
    ]
  },
  {
    "title": "未知",
    "author": "未知",
    "paragraphs": [
      "岁晏坐孤壁,心驰千里余.何言共被乐,方叹专城居.野阔江海漫,风高天地虚.愿言逐归鸟,无翼将焉如."
    ]
  },
  {
    "title": "未知",
    "author": "未知",
    "paragraphs": [
      "摇落江都城,风尘宛丘道.天涯遥相望,离思何草草.回泽腾麏䴥,沧洲叫凫鸨.星岁日云徂,在原叹方浩."
    ]
  },
  {
    "title": "未知",
    "author": "未知",
    "paragraphs": [
      "昔日白接䍠,时时诣诸习.累榭今已颓,清池尚堪挹.遥源乳窦响,败防流沙急.况复兰蕙时,幽香远相袭."
    ]
  },
  {
    "title": "未知",
    "author": "未知",
    "paragraphs": [
      "八月霜潦收,江槎绝烟渚.竹落如网裁,渊鳞剧云聚.鹥鸟争食飞,儿童荷叉语.去乙鳊项肥,吴羹免轑釜."
    ]
  },
  {
    "title": "未知",
    "author": "未知",
    "paragraphs": [
      "汉家太一昏祠日,宝炬神灯徧京室.仁寿先从殿里开,纤阿正傍楼前出.传闻陌上乐康年,宝骑如龙人若仙.骖驔始见斗城曲,烂熳还逢星汉边.妍歌巧笑竞赓续,万状晶荧夺人目.洛桥罗韈自生尘,楚国香缨不藏烛.五侯四姓共豪华,况乃经过赵李家.迷路非关武陵水,添妆祗为寿阳花.九门启钥光如昼,若个游人不回首.春宵病客独无悰,挟册焚香坐虚牖.坐久更阑可奈何,著书自古穷愁多.钟磬笙竽尽邻里,谁能载酒来相过."
    ]
  },
  {
    "title": "未知",
    "author": "未知",
    "paragraphs": [
      "朝端旧记生贤日,使节临门恩有秩.诏书感会形温辞,宴品丰华动私室.降崧孕昴诚不诬,史简诗弦互褒述.贤人挹道随污隆,忽向西台就安逸.门弧纪旦还复周,瑞霰连天芳岁遒.埙音箎曲会中坐,兰丛玉树来西州.称觞献寿私庭里,别得人生行乐意.贰官礼乐春闱卿,托迹逍遥漆园吏.病尹论交情最深,因声附祝成孤吟.愿将明哲保身智,遗我摧颓知止心."
    ]
  },
  {
    "title": "未知",
    "author": "未知",
    "paragraphs": [
      "中天帝圃蕃英蕤,氤氲嘉祥凝朝曦.竹间芳种易封殖,叠萼三葩同茂枝.庆云景宿共灵意,鸿英托寓兹为美.华夷面内始竝柯,慈孝欢心遂联蘤.云旗羽葆驻天临,玩此能无悦圣心.幽香自逐德馨远,丽色更缘眉彩深.因生轶草兼平露,荐祉神庭幸同侣.盛开已被帝琴风,纵落犹成佛天雨."
    ]
  },
  {
    "title": "未知",
    "author": "未知",
    "paragraphs": [
      "三月春风满瑶水,珍丛瑞薄纷难纪.皭若兹花四照中,扬蕤独茂千龄祉.千龄丕应在重葩,双吐琼房彰协华.秀跗即镂平台雪,宝艳宁争台岭霞.球栏黼幄遥相映,姑射仙姿玉虚境.结根已近尧蓂阶,借媚非关汉莲井.天襟多豫玩群芳,彼美幽姿首效祥.都缘剩沐太和润,况自频分私照光.凭休托粹成奇质,一卉时来遂逢吉.愿将药品志佳名,永续芝房腾茂实."
    ]
  },
  {
    "title": "未知",
    "author": "未知",
    "paragraphs": [
      "前日来攀小园树,枝头蓓蕾无万数.今朝置酒来赏花,已有残英伴飞絮.春花如此将奈何,白日虽迟终不住.鶑歌蝶舞两矜春,见我长嗟亦飞去."
    ]
  },
  {
    "title": "未知",
    "author": "未知",
    "paragraphs": [
      "王舍多幽刹,林居访净人.旁行经叶古,宝色梵天春.风阁铃如语,烟溪树胜轮.道场聊抖擞,认得客衣尘."
    ]
  },
  {
    "title": "未知",
    "author": "未知",
    "paragraphs": [
      "憭栗众芳歇,金英无与俦.香疑饮潭日,欢似漉巾秋.润蘤霜华入,薰丛野色留.郢兰休自咤,冰玉此赓酬."
    ]
  },
  {
    "title": "未知",
    "author": "未知",
    "paragraphs": [
      "春夕坐神臯,天长北雁号.来思系书足,去羡顺风毛.瑞鹄天渊暖,啼乌禁树高.夫君自江海,避弋莫为劳."
    ]
  },
  {
    "title": "未知",
    "author": "未知",
    "paragraphs": [
      "瞥见江南树,繁英照苑墙.无双春外色,第一腊前香.云叶遥惊目,琼枝昔断肠.莫吹羌坞笛,容易损孤芳."
    ]
  },
  {
    "title": "未知",
    "author": "未知",
    "paragraphs": [
      "岁晏西陂好,澄波共夕阳.戏鱼来有晕,惊鹜去无行.荇叶疏犹碧,兰苕老更香.裴回归鞅晚,并为似沧浪."
    ]
  },
  {
    "title": "未知",
    "author": "未知",
    "paragraphs": [
      "稍傍夕楼明,娟娟底有情.眉纤鬭蛾出,钩曲误鱼惊.欲暗犹衔岫,将斜更上楹.刀头君自晚,莫枉桂初生."
    ]
  },
  {
    "title": "未知",
    "author": "未知",
    "paragraphs": [
      "病客尘缨外,幽斋法境中.庭喧施鸟食,坐拂去花风.茗溜沈瓯绿,檀烟入篆红.忘言一相对,何处妄求空."
    ]
  },
  {
    "title": "未知",
    "author": "未知",
    "paragraphs": [
      "白发游梁晚,青山念楚归.魂销虽得别,战胜却成肥.障日都门盖,迎烟磵路衣.试寻南圃树,今长几多围."
    ]
  },
  {
    "title": "未知",
    "author": "未知",
    "paragraphs": [
      "遥闻斋酎絜,来佐客觞酣.棠野歌新续,兵厨兴旧谙.竹供醅上色,兰献液中甘.欲识西台胜,厌厌夜雪庵."
    ]
  },
  {
    "title": "未知",
    "author": "未知",
    "paragraphs": [
      "宝刹开初地,沧浪绕故城.芰莲俱野色,凫鸨各秋声.岸阔烟无著,窗虚日易明.归骖谁讶久,正为濯尘缨."
    ]
  },
  {
    "title": "未知",
    "author": "未知",
    "paragraphs": [
      "昔岁西郊饯,曾瞻出守麾.今年东第哭,便叹哲人萎.辰巳空成谶,膏肓不遇医.诘朝闻衮敛,心折寝门悲."
    ]
  },
  {
    "title": "未知",
    "author": "未知",
    "paragraphs": [
      "应运推邦直,乘时讲化源.不冠尝可奏,问树本无言.亮节裨初载,清风裕后昆.忽嗟梁木坏,褒册贲忠魂."
    ]
  },
  {
    "title": "未知",
    "author": "未知",
    "paragraphs": [
      "昔事重明邸,俄陶万物钧.专怀长孺直,终损武侯神.舟壑先成夜,桃蹊遂不春.惟余丽牲刻,终古志名臣."
    ]
  },
  {
    "title": "未知",
    "author": "未知",
    "paragraphs": [
      "伟望岩岩峻,忠言谔谔昌.门无谢恩客,帷有献书囊.王骏封侯晚,臧孙树德长.都门萧鼓发,行路泣云亡."
    ]
  },
  {
    "title": "未知",
    "author": "未知",
    "paragraphs": [
      "闽录家声茂,唐铨吏格平.新资掾三语,旧榜佛千名.月苦乡魂极,春寒酒意轻.高材难偶俗,慎勿对参卿."
    ]
  },
  {
    "title": "未知",
    "author": "未知",
    "paragraphs": [
      "西汉为郎选,南方奉使才.书随星火落,帆拂斗牛开.束笴闻民悦,丹毫绝吏猜.奈矜持节重,无客对衔杯."
    ]
  },
  {
    "title": "未知",
    "author": "未知",
    "paragraphs": [
      "晚陌收残雨,高轩冒夕霏.风干移旧响,月破隠空围.败叶相将舞,寒云不肯飞.兴无潘掾笔,何术写心微."
    ]
  },
  {
    "title": "未知",
    "author": "未知",
    "paragraphs": [
      "远补参卿掾,来过乞墅甥.秋悲先雁引,晓涕伴参横.薏子期蠲疾,梅花幸寄声.片言无异俗,阴德在乡闳."
    ]
  },
  {
    "title": "未知",
    "author": "未知",
    "paragraphs": [
      "倦客睢园远,迎家越绝长.聊甘督罚掾,羞比入赀郎.汗竹书縢密,炊菰宴具香.兰台英藻盛,方信乃宗彊."
    ]
  },
  {
    "title": "未知",
    "author": "未知",
    "paragraphs": [
      "补吏唐资浅,游方汉牒遥.贪荣亲及禄,讵悔俊沈僚.葛咏同根庇,松期晚岁凋.曾孙柔俗美,前识缿筩销."
    ]
  },
  {
    "title": "未知",
    "author": "未知",
    "paragraphs": [
      "北土无繁卉,空亭有暝阴.狂飞憎野絮,多舌恨春禽.地燥山如朽,池寒水不深.生平箕颍志,轩冕独何心."
    ]
  },
  {
    "title": "未知",
    "author": "未知",
    "paragraphs": [
      "连佐陪京郡,愁衔出祖杯.新曹抛野𫈵,旧第老公槐.府檄迎车远,戎牙宴豆开.遥知倾坐日,方叹阿𨽜才."
    ]
  },
  {
    "title": "未知",
    "author": "未知",
    "paragraphs": [
      "徼道千庐地,宵霖八月天.床栖吴簟竹,窗湿汉宫钱.幕影翻层浪,簷声响细泉.空阶何所得,并是废愁眠."
    ]
  },
  {
    "title": "未知",
    "author": "未知",
    "paragraphs": [
      "尽日临春水,非关问要津.舟行鱼避檝,岸坐草留人.香萼千红糁,苔花小翠鳞.已堪遗俗虑,何必擉江滨."
    ]
  },
  {
    "title": "未知",
    "author": "未知",
    "paragraphs": [
      "乌渴催宵漏,鸡鸣引曙光.山西河暗淡,天北斗低昂.银烛香犹烬,瑶琴冷未张.何须开宝鉴,容鬓定苍苍."
    ]
  },
  {
    "title": "未知",
    "author": "未知",
    "paragraphs": [
      "晓陌千槐落,严扉万盖留.浮云低观阙,残漏急章沟.斗柄遥临殿,参旗侧映楼.如何轩上鹤,独忆海天秋."
    ]
  },
  {
    "title": "未知",
    "author": "未知",
    "paragraphs": [
      "野卉秀禅庭,瑶华发素英.托根真不染,肖质似先鸣.露叶疑藏羽,烟蕤更作缨.何妨依忍草,休辩好丹名."
    ]
  },
  {
    "title": "未知",
    "author": "未知",
    "paragraphs": [
      "百卉芳心罢,空园蝶影微.虽逢已凉节,尚作有情飞.露菊聊堪采,风兰或可依.履霜从此惧,君意定何归."
    ]
  },
  {
    "title": "未知",
    "author": "未知",
    "paragraphs": [
      "寂寞南朝寺,徘徊北顾人.钟声含晓籁,塔相涌仙轮.吊古千龄恨,观空万法尘.三车何处在,归鞅欲迷津."
    ]
  },
  {
    "title": "未知",
    "author": "未知",
    "paragraphs": [
      "掩室维摩病,从昏太一祠.谁言鼓吹夕,独礼天人师.烛烬委寒檠,茗华浮缥瓷.同袍不我顾,宴坐复何思."
    ]
  },
  {
    "title": "未知",
    "author": "未知",
    "paragraphs": [
      "东别群舒国,西逾二剑天.才高邺都檄,政𥩟武城弦.莋马征蹄苦,岩鸡瑞羽鲜.离愁知远近,万里到桥边."
    ]
  },
  {
    "title": "未知",
    "author": "未知",
    "paragraphs": [
      "天陆箕躔动,林箫万籁空.扶摇庄海北,悲眩鲁门东.贪诫诗人隧,清思赋客雄.何因知劲草,霜陌尽飞蓬."
    ]
  },
  {
    "title": "未知",
    "author": "未知",
    "paragraphs": [
      "郡国高皇庙,天龙释帝居.兵销擒布后,台耸畏轩余.宝榻成莲坐,戎韬入贝书.守臣荣就望,屏息拜前除."
    ]
  },
  {
    "title": "未知",
    "author": "未知",
    "paragraphs": [
      "路阔三条陌,云低九鼎门.铙风催骑响,裘霰减貂温.谷晓天花乱,林空苑絮繁.周麰农意切,一一愿流根."
    ]
  },
  {
    "title": "未知",
    "author": "未知",
    "paragraphs": [
      "朝雨杂轻霾,浓阴暮未开.天低五里雾,日晦九成台.宫溜轻淙玉,坊车小隠雷.不愁驰道远,宝色夹千槐."
    ]
  },
  {
    "title": "未知",
    "author": "未知",
    "paragraphs": [
      "关辅陪京外,年华禁火中.柳矜河上绿,花献酒边红.野市秋千月,春楼觱篥风.三州六钻燧,安得不衰翁."
    ]
  },
  {
    "title": "未知",
    "author": "未知",
    "paragraphs": [
      "斜日红初敛,晴山翠欲流.休歌陌妇怨,宁作贾胡留.物意如相乐,吾生有底愁.早分好风月,更上庾公楼."
    ]
  },
  {
    "title": "未知",
    "author": "未知",
    "paragraphs": [
      "揆路同寅业,师垣出守麾.终无三令喜,便集两楹悲.衮职嗟何补,天心感憗遗.幽泉空漏淎,非复作霖时."
    ]
  },
  {
    "title": "未知",
    "author": "未知",
    "paragraphs": [
      "自昔荣归衮,今兹骇阅川.天愁摧柱日,星痛殒箕年.素履遗儒范,忠谋溢吏篇.空余洧乡陌,长似岘碑前."
    ]
  },
  {
    "title": "未知",
    "author": "未知",
    "paragraphs": [
      "北里开公第,东斋集俊游.秘书家有副,甲令世传侯.凤竹供联册,鲭盘入宴羞.门前多鹤盖,不为骋长楸."
    ]
  },
  {
    "title": "未知",
    "author": "未知",
    "paragraphs": [
      "曲里犹龙族,西京尚主侯.勋华传旧钺,名理寄虚舟.得疾真无妄,观生遂若休.偏嗟荀令沼,回作逝川流."
    ]
  },
  {
    "title": "未知",
    "author": "未知",
    "paragraphs": [
      "北第琴樽歇,东原旌旆飞.清风邈无所,此路是长违.野阔车吞响,天愁日抱辉.空余门下客,鱼鸟叹何依."
    ]
  },
  {
    "title": "未知",
    "author": "未知",
    "paragraphs": [
      "宿雨催秋物,清风卷岁华.残蜩初去柳,寒蝶尚寻花.密筿留苍雾,红梨染落霞.城头八九子,日昃乱啼鸦."
    ]
  },
  {
    "title": "未知",
    "author": "未知",
    "paragraphs": [
      "帝禁留辞范,儒林老栋材.方期割牲礼,遽近奠楹灾.岁晏巢鵀逝,天秋吊鹤来.宗工铭盛德,千古照泉台."
    ]
  },
  {
    "title": "未知",
    "author": "未知",
    "paragraphs": [
      "几杖辞荣久,龙蛇感岁迁.留春太史记,成佛谢公缘.素盖寒云外,哀箫落月前.无烦樵牧禁,行路拜新阡."
    ]
  },
  {
    "title": "未知",
    "author": "未知",
    "paragraphs": [
      "一世文为伯,三阶象有光.何言隆栋吉,忽叹夜舟藏.襚礼朝颁册,哀音路过丧.善人今不与,神理太茫茫."
    ]
  },
  {
    "title": "未知",
    "author": "未知",
    "paragraphs": [
      "梁木萎邦哲,乘舆哭第家.敛恩周衮里,追品汉貂华.素礼初无悔,浮生遂有涯.斯文从此丧,谁与辨咬哇."
    ]
  },
  {
    "title": "未知",
    "author": "未知",
    "paragraphs": [
      "舛运明生疾,忠怀语绝偷.空荣人曳履,终隔相封侯.太史藏书法,门生助绋讴.惟余文献谥,不复叹平头."
    ]
  },
  {
    "title": "未知",
    "author": "未知",
    "paragraphs": [
      "宗工天下宝,归葬国西原.野阔箫声苦,云愁旐影昏.如存三事礼,不返九京魂.河海空成泪,难酬国士恩."
    ]
  },
  {
    "title": "未知",
    "author": "未知",
    "paragraphs": [
      "宅隠羊昙墅,门连仲蔚蒿.衔杯思左蟹,舒啸忆东臯.楚桂风生穴,庄鱼浪溢濠.平生丘壑志,终愿寄民曹."
    ]
  },
  {
    "title": "未知",
    "author": "未知",
    "paragraphs": [
      "夜枕鸿违汉,霜天雀噪园.回车长者辙,曝背野人暄.墨溜沈寒沼,松醪湛冻樽.谁能穿雪履,待诏鲁班门."
    ]
  },
  {
    "title": "未知",
    "author": "未知",
    "paragraphs": [
      "素范流邦册,昌言溢帝聪.三台应天老,万事问胡公.道有如弦直,生嗟委蜕穷.令君兼上傅,衮敛贲遗忠."
    ]
  },
  {
    "title": "未知",
    "author": "未知",
    "paragraphs": [
      "昔命光三事,今嗟赎百身.堂无织蒲妾,车有吐茵人.台坼层氛夜,槐凋故府春.空余相国第,不与势家邻."
    ]
  },
  {
    "title": "未知",
    "author": "未知",
    "paragraphs": [
      "平日开黄阁,兹辰奠素旗.留侯尝辟谷,岩说遂骑箕.天迥哀笳咽,林长导翣迟.行人此堕泪,何必岘亭碑."
    ]
  },
  {
    "title": "未知",
    "author": "未知",
    "paragraphs": [
      "地占心斋旧,天扶药喜身.高怀聊避宠,幽境更随人.树密添新籁,丛香续故春.婆娑荣路友,偏倚此相亲."
    ]
  },
  {
    "title": "未知",
    "author": "未知",
    "paragraphs": [
      "积晦连空卷,繁蒸此夜收.峰催云去夏,珪伴月迎秋.树老残烟入,庭虚爽气留.长康惟半黠,孤咏费冥搜."
    ]
  },
  {
    "title": "未知",
    "author": "未知",
    "paragraphs": [
      "旧壁横空苑,危亭纳夕霏.野虫多各韵,倦鸟忽同归.木落惊秋晏,人愁念昨非.生平嵩颍志,尚或拂尘衣."
    ]
  },
  {
    "title": "未知",
    "author": "未知",
    "paragraphs": [
      "荒城楼堞少,野色徧高低.蔓草无名绿,幽禽取意啼.天形冈树北,日脚岭云西.不觉凝笳动,春风引夕鼙."
    ]
  },
  {
    "title": "未知",
    "author": "未知",
    "paragraphs": [
      "谢病非三最,为氓乏一廛.何言罗爵尉,时驻舄凫仙.华辙交深巷,余香袭故毡.猪肝难设具,应作闵生怜."
    ]
  },
  {
    "title": "未知",
    "author": "未知",
    "paragraphs": [
      "昔贵三公第,今营一亩居.聊堪避燥湿,兼欲贮琴书.兽窟犹思骋,鹪巢不愿余.长安穷僻地,吾亦爱吾庐."
    ]
  },
  {
    "title": "未知",
    "author": "未知",
    "paragraphs": [
      "铜纽腰新绶,乌衣省故庐.乡无夜行谚,楹有世藏书.楚潦兰浮檝,潘园板御舆.蚩蚩吴俗美,庖刃一投虚."
    ]
  },
  {
    "title": "未知",
    "author": "未知",
    "paragraphs": [
      "城阙曙乌啼,行人叹解携.旧欢苹鹿散,新意棘鸾栖.淮月涵孤蚌,江云杂断霓.漉沙应搆赋,春澥正平隄."
    ]
  },
  {
    "title": "未知",
    "author": "未知",
    "paragraphs": [
      "露畹移珍树,丹房一绀帏.绡轻无奈叠,霞碎却相依.傃日香难敛,擎风力自微.他时零落恨,千片为谁飞."
    ]
  },
  {
    "title": "未知",
    "author": "未知",
    "paragraphs": [
      "晏岁无情晚,阴飚昨夜闻.芳条临槛劲,短日转楼曛.苔石收苍晕,冰溪叠素纹.蒿兰虽异种,霜至若为分."
    ]
  },
  {
    "title": "未知",
    "author": "未知",
    "paragraphs": [
      "冒霰初分叶,惊春已作花.鲜于紫艾绶,殷过赤城霞.破蓓香囊小,衔趺彩笔斜.骚人虽丽思,忍作桂旗车."
    ]
  },
  {
    "title": "未知",
    "author": "未知",
    "paragraphs": [
      "月御横霄陆,溪楼敞夕霏.神龟荷里宿,仙骥露中飞.屏箑风摧暑,攀条客念归.冶城空极望,忧乐意多违."
    ]
  },
  {
    "title": "未知",
    "author": "未知",
    "paragraphs": [
      "节物更徂候,幽衿属钓台.兰苕兼佩长,桂叶学旗开.鹊避惊弦去,鱼随晚饵来.谢塘多藻思,弭盖一相陪."
    ]
  },
  {
    "title": "未知",
    "author": "未知",
    "paragraphs": [
      "岁晏陪京守,心闲俗自安.斗城供近望,天幕借余欢.秀句然萁待,幽经濯手看.不因邮问数,谁识政条宽."
    ]
  },
  {
    "title": "未知",
    "author": "未知",
    "paragraphs": [
      "野水危梁渡,凌虚一径横.郑车求代涉,汉櫂且专行.濠咏观鱼乐,圯书跪履情.斜阳葭菼岸,鸥鸟为谁惊."
    ]
  },
  {
    "title": "未知",
    "author": "未知",
    "paragraphs": [
      "世外无双种,人间绝品黄.已能金作粉,更自麝供香.脉脉翻霓袖,差差剪鹄裳.灵华余几许,遥遗菊丛芳."
    ]
  },
  {
    "title": "未知",
    "author": "未知",
    "paragraphs": [
      "偶作津亭饯,还惊岁物非.苍葭无际合,黄叶有声飞.别恨随人远,乡心著酒微.犹欣见山色,纡辔暂忘归."
    ]
  },
  {
    "title": "未知",
    "author": "未知",
    "paragraphs": [
      "淮壤穷南界,亭臯坐渺然.平窥京口树,斜落海门天.重雾多藏日,寒潮不送船.江山宁有助,私作楚骚怜."
    ]
  },
  {
    "title": "未知",
    "author": "未知",
    "paragraphs": [
      "夜夕更筹永,霜飞岁籥空.斗杓常记候,蟾晕豫知风.过雁惊流弋,衰萤恋故丛.可堪乡思发,梦绕兔园东."
    ]
  },
  {
    "title": "未知",
    "author": "未知",
    "paragraphs": [
      "羽族何微眇,交交作好音.远闻真似语,寂听本无心.倦舌沈荒坞,嬉群聒翠林.鹪鹩王佐笔,从此异凡禽."
    ]
  },
  {
    "title": "未知",
    "author": "未知",
    "paragraphs": [
      "对垒毰毸地,双惊灭玉尘.长鸣非后郭,利嘴欲专秦.鸱领聊延敌,鹰扬愿杀身.君恩定多少,引距即随人."
    ]
  },
  {
    "title": "未知",
    "author": "未知",
    "paragraphs": [
      "溪上照奫沦,吾缨此濯尘.风清琴籁细,波浸沼毛春.处裔蛟何待,鸣雝鹭自驯.直钩聊适兴,底处饵文鳞."
    ]
  },
  {
    "title": "未知",
    "author": "未知",
    "paragraphs": [
      "断续簷声歇,徘徊隙影赊.归云冲树破,残雨入楼斜.径绿都成草,丛薰尚隠花.便同江海思,春水照军牙."
    ]
  },
  {
    "title": "未知",
    "author": "未知",
    "paragraphs": [
      "旭日东南霁,霜天病骨寒.心同阳藿展,志鄙夏畦难.东洛貂裘坏,西华葛被单.嵇慵聊自乐,爱景始三竿."
    ]
  },
  {
    "title": "未知",
    "author": "未知",
    "paragraphs": [
      "济物功偏厚,朝宗势不迷.一航容宋苇,六斗异泾泥.润溢呼鱼辙,光分抱瓮畦.宁同南国咏,酌饮变夷齐."
    ]
  },
  {
    "title": "未知",
    "author": "未知",
    "paragraphs": [
      "法集超初地,工毫构妙缘.星占世外聚,月写相中圆.指指谁标谕,心心自默传.惟应阿堵处,俱是到忘筌."
    ]
  },
  {
    "title": "未知",
    "author": "未知",
    "paragraphs": [
      "萧寂东轩坐,徘徊月驭来.风休凉晕缺,旬破晚弦开.紫汉沈星树,仙茎逼露杯.谁怜故林鹊,终夕自惊猜."
    ]
  },
  {
    "title": "未知",
    "author": "未知",
    "paragraphs": [
      "拜墓标唐令,褒亲漏汉恩.永怀凄欲寄,忠训蔼如存.宰树锦城陌,农畴颍曲村.异时裁叙传,容或记臯门."
    ]
  },
  {
    "title": "未知",
    "author": "未知",
    "paragraphs": [
      "倏忽徂炎罢,惊秋自此辰.残蜩空爱露,孤扇欲辞人.嵩少千寻岭,沧浪万里津.如何一乘兴,烟策弄飚轮."
    ]
  },
  {
    "title": "未知",
    "author": "未知",
    "paragraphs": [
      "关外山河阔,城边卉木腓.露浓蝉始罢,风急燕犹飞.不雨云中薄,澄沙水自微.善哉吾祖叹,能此送将归."
    ]
  },
  {
    "title": "未知",
    "author": "未知",
    "paragraphs": [
      "自古悲秋物,多伤黯黯魂.鲈鱼轻客宦,纨扇感君恩.颍濑寒明野,嵩云侧露村.此中知止地,归去掩柴门."
    ]
  },
  {
    "title": "未知",
    "author": "未知",
    "paragraphs": [
      "芳序虽云晚,华颠亦已新.蛩鸣偏傍耳,燕去不辞人.山隠栖岩路,朝婴佩玉身.故溪应更好,前夜梦垂纶."
    ]
  },
  {
    "title": "未知",
    "author": "未知",
    "paragraphs": [
      "出处因年警,多惭与愿违.于陵终不仕,疏傅几时归.江柳寒阴瘦,畦菘晚叶肥.寄声溪上鸟,且莫背人飞."
    ]
  },
  {
    "title": "未知",
    "author": "未知",
    "paragraphs": [
      "久雨收寒潦,层飔荡薄埃.鸣蛙鼓吹歇,高雁弟兄来.食肉嗟谋短,关弓任世猜.故园三径在,新菊几丛开."
    ]
  },
  {
    "title": "未知",
    "author": "未知",
    "paragraphs": [
      "秋物自能晚,秋声何足悲.欢应随壮去,病已与衰期.斗远终难挹,天高不易欺.此心丘壑恋,匪石恐难移."
    ]
  },
  {
    "title": "未知",
    "author": "未知",
    "paragraphs": [
      "晓雨才收润,高轩一爽神.雪峰将变夏,桃蠹渐辞春.霁隙微阳淡,阴墙积藓匀.空余稚圭宅,蛙响徧诸邻."
    ]
  },
  {
    "title": "未知",
    "author": "未知",
    "paragraphs": [
      "风雨残秋罢,年芳遂悄然.黄花沉暮蝶,苍柳啸孤蝉.霁日高弥淡,曛霞冷不鲜.忽闻双鹤唳,心断故谿田."
    ]
  },
  {
    "title": "未知",
    "author": "未知",
    "paragraphs": [
      "小雨春膏润,微波晚照空.壶光遥送电,梁影半倾虹.珍树疏烟合,坳塘暗溜通.羲皇谁可上,靖节有窗风."
    ]
  },
  {
    "title": "未知",
    "author": "未知",
    "paragraphs": [
      "岁籥愁云暮,朋簪夕宴开.贤如颍川聚,兴是剡溪来.泻酒蟾波溜,雕章烛刻催.三英知绝拟,况复是平台."
    ]
  },
  {
    "title": "未知",
    "author": "未知",
    "paragraphs": [
      "一水东流阔,诸峰右转深.蟾规欲破晕,天杵不盈寻.浦逗分风席,洲喧避缴禽.凭高机事息,并为汉川阴."
    ]
  },
  {
    "title": "未知",
    "author": "未知",
    "paragraphs": [
      "宫漏签声急,天街雨脚微.晓寒凌禁树,春气裛朝衣.瑞雾轻犹湿,香尘重不飞.鸡人传钥出,华旭满彤闱."
    ]
  },
  {
    "title": "未知",
    "author": "未知",
    "paragraphs": [
      "晚岁清淮路,淹留数问津.风平天合水,舟进树迎人.饥鹜贪鱼没,高鸿望渚遵.楚乡梅柳意,相慰似先春."
    ]
  },
  {
    "title": "未知",
    "author": "未知",
    "paragraphs": [
      "地迥楼堪倚,天长日更劳.何须云渺渺,况自叶骚骚.脱兔横冈远,冥鸿避弋高.四愁休徧咏,俱是一霑袍."
    ]
  },
  {
    "title": "未知",
    "author": "未知",
    "paragraphs": [
      "孤堞神坰畔,平原岁琯阴.惊麏时易薮,倦鸟即投林.日舍翻车恨,天旄伏枥心.蓬池八十首,半是为登临."
    ]
  },
  {
    "title": "未知",
    "author": "未知",
    "paragraphs": [
      "危槛倚孤城,风襟俗虑醒.天高鸿类𩾐,云散日如萍.叠𪩘斜衔岫,回川曲抱汀.骚愁千古地,椒醑吊遗灵."
    ]
  },
  {
    "title": "未知",
    "author": "未知",
    "paragraphs": [
      "彼美闺台彦,胡为江海行.真贪子舍养,不厌使轺轻.茂草姑苏苑,苍山越绝城.莫因羊酪味,终拟笑诸伧."
    ]
  },
  {
    "title": "未知",
    "author": "未知",
    "paragraphs": [
      "新岁邮中问,残冬湖外书.欢同烹鲤日,情是断金余.泽节行台峻,天垣右席虚.不应周吏课,朝绂企归欤."
    ]
  },
  {
    "title": "未知",
    "author": "未知",
    "paragraphs": [
      "洛表楼堪倚,燕陲望不穷.秋声南送雁,寒意北随风.歛暝关云黑,衔规苑日红.凋年霜霰恶,慎勿损荆丛."
    ]
  },
  {
    "title": "未知",
    "author": "未知",
    "paragraphs": [
      "周界西穷陕,常山北尽边.关河相望日,容鬓各衰年.蓬乱将风野,禽稀欲雪天.治戎如有暇,莫惜赋归田."
    ]
  },
  {
    "title": "未知",
    "author": "未知",
    "paragraphs": [
      "秋叶霜前绿,秋池雨后清.残蝉多默默,寒蝶强轻轻.丹果林梢熟,黄花草际明.心惭逃相客,世外掩柴荆."
    ]
  },
  {
    "title": "未知",
    "author": "未知",
    "paragraphs": [
      "岁晏彤帷敞,天深紫宇宽.气和先合乐,仗密不知寒.斟酌中衢饮,伊亚别殿欢.先春皇意悦,花满从臣冠."
    ]
  },
  {
    "title": "未知",
    "author": "未知",
    "paragraphs": [
      "宝翰挥文罢,瑶觞续宴初.帝韶重舞凤,玉藻更歌鱼.景驻三休阁,欢留六尺舆.赐金将厚意,并入史臣书."
    ]
  },
  {
    "title": "未知",
    "author": "未知",
    "paragraphs": [
      "苫宇切郊寰,荆扉度岁关.宾綦秋藓合,童唱暮薪还.石上舂粱苦,墙东避世难.扊扅犹可爨,谁访陋居颜."
    ]
  },
  {
    "title": "未知",
    "author": "未知",
    "paragraphs": [
      "勤勤念耦耕,不是钓虚名.皓魄圆犹缺,芳巵满故倾.佩韦防事急,分肉倚心平.此意将谁语,临深坐冶城."
    ]
  },
  {
    "title": "未知",
    "author": "未知",
    "paragraphs": [
      "常闻疏少傅,知足遽辞官.祖道宾仪盛,挥金里宴欢.畏途非蠖屈,高志自鹏抟.行路贤哉叹,吾心良所安."
    ]
  },
  {
    "title": "未知",
    "author": "未知",
    "paragraphs": [
      "昔日於陵子,遗荣自灌园.三分轻国爵,一世谢人諠.野笠锄春陇,横槔汲晓源.区区冒荣者,天壤亦何言."
    ]
  },
  {
    "title": "未知",
    "author": "未知",
    "paragraphs": [
      "济世才无取,登朝运所遭.濡鹈真窃禄,汗马本非劳.汉重商贤隠,尧嗟颍客高.古今闲自况,何翅九牛毛."
    ]
  },
  {
    "title": "未知",
    "author": "未知",
    "paragraphs": [
      "天淡云摧险,风清水始波.暗虫催纺纬,惊鹊报填河.宫扇纨规掩,仙盘露彩多.空余归客恨,芝术老岩阿."
    ]
  },
  {
    "title": "未知",
    "author": "未知",
    "paragraphs": [
      "苍霤秋霖歇,高轩夕景迟.桐凋金井恨,兰老玉琴悲.巢燕寒初失,风蝉晚屡移.黄昏禽语闹,相唤宿何枝."
    ]
  },
  {
    "title": "未知",
    "author": "未知",
    "paragraphs": [
      "春色乡枌老,波声客櫂催.林乌贪夕哺,都鹢怨风摧.处晦囊中颖,加餐案上杯.重来期岁晏,飞藻右邹枚."
    ]
  },
  {
    "title": "未知",
    "author": "未知",
    "paragraphs": [
      "东国有嘉招,归心越绝遥.几程淮蚌月,一信海䲡潮.莲渚熏谈席,霞天认赋标.时平军版息,丽藻入云谣."
    ]
  },
  {
    "title": "未知",
    "author": "未知",
    "paragraphs": [
      "尽昼山楹坐,居然外物身.野葵能向日,怖鸽解投人.万萼融朱蜡,平芜识绀茵.须知无事处,堪养不才臣."
    ]
  },
  {
    "title": "未知",
    "author": "未知",
    "paragraphs": [
      "入暮凫钟警,乘凉鹄帐褰.雾来灯欲湿,萤过草疑燃.野气樽浮桂,幽香席藉荃.无因招傲吏,同宿一壶天."
    ]
  },
  {
    "title": "未知",
    "author": "未知",
    "paragraphs": [
      "春色无情老,宵云有恨低.轻寒借鸿驶,早暝入乌啼.晦烛风生幔,漂花溜涨溪.滴阶兼被草,聊此况凄迷."
    ]
  },
  {
    "title": "未知",
    "author": "未知",
    "paragraphs": [
      "芳岁行遒尽,高堂兴耿然.林号欲风野,云绽已霜天.乌彩疑留日,鸿声似恶弦.幽衿忽忘返,更为月娟娟."
    ]
  },
  {
    "title": "未知",
    "author": "未知",
    "paragraphs": [
      "迎春才十日,应月已三蓂.池面开新素,山光复旧青.灰飞空玉琯,醅动涨金瓶.剩作寻芳具,当筵忌独醒."
    ]
  },
  {
    "title": "未知",
    "author": "未知",
    "paragraphs": [
      "灼灼书林彦,胡为江海滨.希迁杜陵客,出守始平人.夕梦螭阶远,前驱隼旆新.离觞君莫愬,去去易沾巾."
    ]
  },
  {
    "title": "未知",
    "author": "未知",
    "paragraphs": [
      "故秋尝假道,倏忽改芳年.三叠黄河上,千花白发边.冰消牛口渡,山绿虎牢天.东望无人会,荥阳太守贤."
    ]
  },
  {
    "title": "未知",
    "author": "未知",
    "paragraphs": [
      "去国三年恨,还台九死余.凄凉曾釜粟,感咽晏楹书.鲋勺怀穷辙,鸡栖整故车.惟当亲益友,叙阔费涟如."
    ]
  },
  {
    "title": "未知",
    "author": "未知",
    "paragraphs": [
      "衡荜负城开,春兼野色来.烟扶霁日柳,雪恼故年梅.波影鱼先动,林声鸟并催.欣欣群意悦,病骨独邅回."
    ]
  },
  {
    "title": "未知",
    "author": "未知",
    "paragraphs": [
      "陂色入柴关,阳和远近还.平芜随蹇步,新水照衰颜.废堞鸟声乐,晴臯雉羽斑.一逢樵客语,无竢办连环."
    ]
  },
  {
    "title": "未知",
    "author": "未知",
    "paragraphs": [
      "近出东郊道,时巾下泽车.田沟蛙拖紫,沙径鸟留书.木引藤丝远,墙蒸菌蔕虚.幽怀聊俯仰,无意事施蘧."
    ]
  },
  {
    "title": "未知",
    "author": "未知",
    "paragraphs": [
      "沃野周原接,遥陂郑洧连.鬰葱中县气,南北富人阡.鸟骋因风野,虹生欲霁天.斜阳墟落外,䍧豕食春田."
    ]
  },
  {
    "title": "未知",
    "author": "未知",
    "paragraphs": [
      "夕蔼收芳甸,春蒿徧宿荄.朝虹先雨出,寒雁后阳来.远木芊芊茂,幽花脉脉开.欣逢老农语,争席坐林隈."
    ]
  },
  {
    "title": "未知",
    "author": "未知",
    "paragraphs": [
      "偶作中林适,聊观万化春.蜂巢喧似市,禽舌巧于人.陂溜鸣田尾,藤梢衣树身.乡农时晤语,野意合天真."
    ]
  },
  {
    "title": "未知",
    "author": "未知",
    "paragraphs": [
      "昔作瀛洲赏,今逢汶水春.可怜无并色,来对始衰人.温树遥知汉,仙桃尚记秦.临樽如旧识,争忍判芳辰."
    ]
  },
  {
    "title": "未知",
    "author": "未知",
    "paragraphs": [
      "闻说西斋水,潺湲逼画楹.虽添新窦响,不改故源清.花落波浮乱,杯迟屈曲行.无因陪夜宿,同赏瀑岩声."
    ]
  },
  {
    "title": "未知",
    "author": "未知",
    "paragraphs": [
      "昔走成周道,春风尚落花.今驰河内传,秋日正临霞.山色依前绿,颠毛只是华.见迎多故吏,衰壮两惊嗟."
    ]
  },
  {
    "title": "未知",
    "author": "未知",
    "paragraphs": [
      "百疾乘衰运,双肱怯痺摇.身知九折痛,肉讶半分销.掉市将谁羡,拘原莫我邀.惟堪楚林下,如槁学承蜩."
    ]
  },
  {
    "title": "未知",
    "author": "未知",
    "paragraphs": [
      "辨道曾资智,嘶风忽绝音.故蹄休践雪,朽骨讵酬金.附尾谗蝇散,投鞍啮鼠侵.弃帷宜一报,尽力有前箴."
    ]
  },
  {
    "title": "未知",
    "author": "未知",
    "paragraphs": [
      "病骨忧南土,孤怀念北迁.欣承紫泥诏,且向汶阳田.夜雪淮冰合,朝暾海气鲜.风波虽缭绕,自有故交怜."
    ]
  },
  {
    "title": "未知",
    "author": "未知",
    "paragraphs": [
      "此地淮壖极,连樯北转初.风烟寒背楚,陂泽远通徐.葆发惊秋外,葵心恋阙余.不忧芳岁晚,松柏自扶疏."
    ]
  },
  {
    "title": "未知",
    "author": "未知",
    "paragraphs": [
      "地僻诛茅后,堂幽搆厦余.谁知冶城望,更作傅岩居.净供香厨饭,真签蕊笈书.因公高世想,转忆旧田庐."
    ]
  },
  {
    "title": "未知",
    "author": "未知",
    "paragraphs": [
      "断简孔堂坏,遗经汲冢虚.谩求芸辟蠹,先叹鲁成鱼.旧帛愁连盖,亡篇恨蜡车.吾家先训在,楹凿晏生庐."
    ]
  },
  {
    "title": "未知",
    "author": "未知",
    "paragraphs": [
      "故欢清潩上,今醉浊河边.素领添新发,春风似去年.暖云邙北树,芳草巩阴田.感旧情何极,重看记室牋."
    ]
  },
  {
    "title": "未知",
    "author": "未知",
    "paragraphs": [
      "久卧堪忧巷,惊闻不灭书.高风五柳外,深意八行余.努力邀加饭,相逢约下车.殷勤长跪读,双睫费涟如."
    ]
  },
  {
    "title": "未知",
    "author": "未知",
    "paragraphs": [
      "何处幽林蜕,来依禁树鸣.风緌非冒宠,露腹祗知清.晓韵飘觚阙,残嘶逗彩甍.秋螳多怒臂,寂寞好全生."
    ]
  },
  {
    "title": "未知",
    "author": "未知",
    "paragraphs": [
      "夕轩疏雨罢,物物为秋惊.病叶先风落,寒蝉趁候鸣.西飞愁燕急,左界恨河倾.借问三江客,鲈鱼底有情."
    ]
  },
  {
    "title": "未知",
    "author": "未知",
    "paragraphs": [
      "岁事催人事,荣心伴客心.鸾骖收画扇,螳臂感瑶琴.夕露繁将滴,朝云薄亦阴.金貂寓直省,潘兴转难任."
    ]
  },
  {
    "title": "未知",
    "author": "未知",
    "paragraphs": [
      "行年三十九,病脑剧中干.目界空花眩,脾仓宿滓寒.未灯欹夕枕,欲食进朝丸.惟有披书乐,依稀及士安."
    ]
  },
  {
    "title": "未知",
    "author": "未知",
    "paragraphs": [
      "恩告偃衡荜,年华飞琯灰.右眠安佛胁,深息养仙胎.数犯稽违禁,谁怜游落材.使轺均病粟,更自冁然咍."
    ]
  },
  {
    "title": "未知",
    "author": "未知",
    "paragraphs": [
      "旧疹感春阳,岑岑体正尪.双胧便貉睡,一息寄龟肠.味减轑羹釜,心疑照弩觞.药苗行可采,更验太清方."
    ]
  },
  {
    "title": "未知",
    "author": "未知",
    "paragraphs": [
      "暮垒初休角,孤谯半掩门.鸿声骋寥泬,鸦意恋黄昏.远岫排头碧,春河彻底浑.关东三百里,依约是天阍."
    ]
  },
  {
    "title": "未知",
    "author": "未知",
    "paragraphs": [
      "平昔词林伯,尝为右辅来.庾公偏爱月,薛县未倾台.镵石云根断,临波水腹开.良宵时弭盖,方信谢庄才."
    ]
  },
  {
    "title": "未知",
    "author": "未知",
    "paragraphs": [
      "两作朱轓守,重登羽客宫.故墟墙舍坏,尘案酎杯空.款户殊无屦,乘衣尚有风.轩游曾驻跸,高意掩崆峒."
    ]
  },
  {
    "title": "未知",
    "author": "未知",
    "paragraphs": [
      "远日春风外,韶光晚思前.短青平野树,斜碧半楼天.芝术参云岭,桑麻冒蕨田.诗成无所况,题作咏怀篇."
    ]
  },
  {
    "title": "未知",
    "author": "未知",
    "paragraphs": [
      "城堞俯漳湍,关河远近看.晓山天外紫,秋日雾中寒.短鬓却成葆,孤心转似丹.萧家穷僻地,归去养衰残."
    ]
  },
  {
    "title": "未知",
    "author": "未知",
    "paragraphs": [
      "象马王城地,禅扃此独开.漏声随叶换,风意绕幡来.驯鸽依斋树,飞花恋讲台.朝珂时一集,并为碧云才."
    ]
  },
  {
    "title": "未知",
    "author": "未知",
    "paragraphs": [
      "兀坐临秋水,悠然到夕霏.莲丛经雨折,菰米待霜肥.有饵潜鳞出,无轩野鹤飞.驺呼且勿遽,更待月华归."
    ]
  },
  {
    "title": "未知",
    "author": "未知",
    "paragraphs": [
      "素潦沙成岸,苍条柳映津.蝉休疑惜己,蜻去似猜人.绀幕随天远,琼钩伴月新.清风时一至,吹尽故缨尘."
    ]
  },
  {
    "title": "未知",
    "author": "未知",
    "paragraphs": [
      "脱叶金霜罢,沧洲满目前.林风寒结籁,溪日晚留烟.独木横官彴,方苞入稻田.持麾更吏隠,殊觉主恩偏."
    ]
  },
  {
    "title": "未知",
    "author": "未知",
    "paragraphs": [
      "雾气疑成雨,终风亟挫春.祗惊天洒砾,宁是暮吹尘.大旆亡空泽,奔车偾要津.高楼非可望,偏汗扇中人."
    ]
  },
  {
    "title": "未知",
    "author": "未知",
    "paragraphs": [
      "梵圣遗灵骨,洪缘福故都.慈深云不断,法徧雨常俱.使节开真椁,天香奉供炉.拳拳依帝力,余润冀昭苏."
    ]
  },
  {
    "title": "未知",
    "author": "未知",
    "paragraphs": [
      "自昔仁为里,于今福作田.清风残竹地,宝色故池天.绘象成真侣,家声入梵缘.一披龙藏集,无复叹亡篇."
    ]
  },
  {
    "title": "未知",
    "author": "未知",
    "paragraphs": [
      "轩冕唐年客,溪林洛社坊.虽开居士室,未坏鲁恭堂.佛树高弥绿,天花落更香.惟余名不灭,来伴法灯长."
    ]
  },
  {
    "title": "未知",
    "author": "未知",
    "paragraphs": [
      "东潬双津隘,浮梁古制存.滩移淤岸势,标谑涨波痕.逆浪船排首,周阿缆植根.祀劳如举典,元凯有英魂."
    ]
  },
  {
    "title": "未知",
    "author": "未知",
    "paragraphs": [
      "旧学纷无几,幽怀断复寻.苍茫万机论,零落九州箴.枉嗜韦编读,犹依槁简吟.时无袁伯业,孤陋任年侵."
    ]
  },
  {
    "title": "未知",
    "author": "未知",
    "paragraphs": [
      "老病何为者,陵晨缥帙开.终无经世略,似有著书才.史记金藏匮,春秋玉作杯.吾心聊自适,万事已焉哉."
    ]
  },
  {
    "title": "未知",
    "author": "未知",
    "paragraphs": [
      "久玷畴咨地,新蒙策免恩.往非堪咋舌,来宠梦惊魂.病与疑弓释,身随散栎存.惟余太阳照,终不碍孤盆."
    ]
  },
  {
    "title": "未知",
    "author": "未知",
    "paragraphs": [
      "何处西台乐,高眠万虑沈.杯盘春席罢,风雨画堂深.气胜龟调息,魂交蝶伴心.有人惊晓漏,颠倒整衣簪."
    ]
  },
  {
    "title": "未知",
    "author": "未知",
    "paragraphs": [
      "误知三十载,顽鲁寄洪钧.物比青毡旧,年惊白发新.河冰斜界陕,关树曲遮秦.何日陪师席,孤怀跪自陈."
    ]
  },
  {
    "title": "未知",
    "author": "未知",
    "paragraphs": [
      "里旅闻遗燎,连甍委夕煨.初无徙薪智,枉被及鱼灾.勺水宁堪救,三车谅未摧.天知君自足,聊复寄灵台."
    ]
  },
  {
    "title": "未知",
    "author": "未知",
    "paragraphs": [
      "层霭冒遥城,风长雨足轻.暗云依电簇,微日记虹明.树洗连帷出,荷翻百琲倾.幸无漂麦虑,舒啸倚前楹."
    ]
  },
  {
    "title": "未知",
    "author": "未知",
    "paragraphs": [
      "春溜簷声细,层波幕影斜.雷车陈后馆,云枕楚王家.桂凝霞杯蚁,莲空蜜炬花.莫漂枝上蝶,幽梦在天涯."
    ]
  },
  {
    "title": "未知",
    "author": "未知",
    "paragraphs": [
      "急澍乘云度,凉烟落晚留.山颜红露日,田尾浊鸣沟.知倦翩翩鸟,来思湿湿牛.东菑聊骋望,偏识种瓜畴."
    ]
  },
  {
    "title": "未知",
    "author": "未知",
    "paragraphs": [
      "急雨横塘晚,萧萧逼坐隅.斜津添竹泪,繁点溢荷珠.泥重聊休燕,波翻尚浴凫.风霆河外恶,桥卒弗传呼."
    ]
  },
  {
    "title": "未知",
    "author": "未知",
    "paragraphs": [
      "春霰霁征涂,离人向蜀初.还抛博士𫈵,贪佐使君旟.藻思夸名阁,忠怀慕叱车.布刀多计吏,行矣数通书."
    ]
  },
  {
    "title": "未知",
    "author": "未知",
    "paragraphs": [
      "故柳樊官圃,新禾上野场.晚烟林外紫,昏日水中光.菊晚香犹在,橙寒味不长.萧然成隠趣,况复近山阳."
    ]
  },
  {
    "title": "未知",
    "author": "未知",
    "paragraphs": [
      "偶来寻晚景,便觉涤嚣烦.岸柳相搀绿,风荷各自翻.归云何处宿,惊鹜或时喧.不奈沧波阔,鸠山有故源."
    ]
  },
  {
    "title": "未知",
    "author": "未知",
    "paragraphs": [
      "白雪赓歌苦,华颠答难频.寒惊穿履客,饿耻祭墦人.洴澼金终贱,胡卢琐未真.原生宁是病,结驷往相亲."
    ]
  },
  {
    "title": "未知",
    "author": "未知",
    "paragraphs": [
      "吾彀飞名早,卿军补掾新.还家雁峰地,趋府鹤袍人.树色围荆垒,江声泻蜀津.无轻束矢讼,阴德及斯民."
    ]
  },
  {
    "title": "未知",
    "author": "未知",
    "paragraphs": [
      "贫病两何缘,相将百虑煎.储空担石粟,书贷倍称钱.客讶甘螬李,偷惊昔故毡.因声谢才鬼,拟作送穷船."
    ]
  },
  {
    "title": "未知",
    "author": "未知",
    "paragraphs": [
      "小小江山国,轻轻缟纻衣.波光清作面,天势碧成围.岸蝶随人舞,沙鸥掠坐飞.此心兼此境,安得不忘机."
    ]
  },
  {
    "title": "未知",
    "author": "未知",
    "paragraphs": [
      "曲槛堪何倚,幽芳几独寻.颓云山露顶,孤月水呈心.翘鹭多依浅,惊鱼更就深.归怀无晤语,身世两浮沈."
    ]
  },
  {
    "title": "未知",
    "author": "未知",
    "paragraphs": [
      "春溜来无限,新蒲绿未齐.苍烟山带北,红浪日平西.野鹜时孤往,林鹦忽并啼.一篇行一曲,依约似青溪."
    ]
  },
  {
    "title": "未知",
    "author": "未知",
    "paragraphs": [
      "浦溆春初满,风烟晚不销.泛杯横截窦,通舫小开桥.莲叶抽萍面,藤梢落树腰.此中无骇浪,容易打双桡."
    ]
  },
  {
    "title": "未知",
    "author": "未知",
    "paragraphs": [
      "修曲少城偏,临秋坐眇然.残阳鸦翅外,新月鸟行边.隠轸齐侵地,苍茫鲁狩田.登高何必赋,归意自悁悁."
    ]
  },
  {
    "title": "未知",
    "author": "未知",
    "paragraphs": [
      "学道年嗟晚,知非骨已惊.世纷夸要路,天意罪浮名.汶上朱轓宠,淮南白发生.惟余方寸地,留贮岁寒情."
    ]
  },
  {
    "title": "未知",
    "author": "未知",
    "paragraphs": [
      "序齿颠毛贵,传家子绶青.兰芳应作膳,椿老别添龄.逸豫鸿排陆,欢心鲤过庭.几时陪雅集,醉弁一俄星."
    ]
  },
  {
    "title": "未知",
    "author": "未知",
    "paragraphs": [
      "群玉中天府,珍图绿错文.丛楹开禹穴,宝画烂尧云.万牒真行辨,千题甲乙分.圣心尊世烈,披玩不知勤."
    ]
  },
  {
    "title": "未知",
    "author": "未知",
    "paragraphs": [
      "钥出驰宫路,更余送晓筹.露盘先得日,温树未知秋.烟幕昏朱里,风旗飏彩斿.鸣鞘历宣室,应为□神休."
    ]
  },
  {
    "title": "未知",
    "author": "未知",
    "paragraphs": [
      "昔日蒸青地,今兹坐啸居.人瞻分虎出,庭记堕鳣余.萧墨斋犹宝,庄环室旧虚.嘉名传郡志,宁减武侯庐."
    ]
  },
  {
    "title": "未知",
    "author": "未知",
    "paragraphs": [
      "君有诛茅地,重归一亩宫.身同岩桂老,心似草堂空.昔叹鱼随饵,今欢鹤出笼.吾庐嵩颍畔,亦欲狎樵翁."
    ]
  },
  {
    "title": "未知",
    "author": "未知",
    "paragraphs": [
      "春序倏云晚,高台芳意多.花成风地缬,鸟作暝林歌.树气薰繁幄,池纹叠细波.夹城归骑散,烟絮徧铜驼."
    ]
  },
  {
    "title": "未知",
    "author": "未知",
    "paragraphs": [
      "野水初盈沼,舒凫亦伴游.双膺时没藻,斜阵或迎舟.敢厌吞腥累,真忘续胫忧.杜家邻舍远,刷羽恣淹留."
    ]
  },
  {
    "title": "未知",
    "author": "未知",
    "paragraphs": [
      "去国虽伤别,乘轺尚及春.荥风清翼盖,巩树绿迎人.后队金铙响,前驱隼旆新.衰怀无丽赋,何以诧西宾."
    ]
  },
  {
    "title": "未知",
    "author": "未知",
    "paragraphs": [
      "玉骨临风怯,华钉恨带宽.冻醪催卯醉,小雪造春寒.锦瑟弦声润,山炉蕙炷干.良辰他日意,慎勿怨花残."
    ]
  },
  {
    "title": "未知",
    "author": "未知",
    "paragraphs": [
      "我本无心士,终非济世才.虚舟人莫怒,疑虎石曾开.蚊负愁山重,葵倾喜日来.欲将嘲强解,真意转悠哉."
    ]
  },
  {
    "title": "未知",
    "author": "未知",
    "paragraphs": [
      "谁覆为山篑,工侔架海形.神鞭阴助险,佛髻巧分青.栋老栖烟湿,禽翻避呪灵.会须依定观,一一访岩扃."
    ]
  },
  {
    "title": "未知",
    "author": "未知",
    "paragraphs": [
      "节物名园晚,风烟亦媚秋.钿梢低露竹,珠罅老霜榴.坞籁晴先响,窗霞暝自收.山楹谁侍坐,正似傅岩幽."
    ]
  },
  {
    "title": "未知",
    "author": "未知",
    "paragraphs": [
      "众籁日萧萧,闲园气寂寥.风萍难覆水,霜叶易辞条.噪鹊繁声合,寒蝉旧吹飘.试寻篱下菊,邻酒浊盈瓢."
    ]
  },
  {
    "title": "未知",
    "author": "未知",
    "paragraphs": [
      "泽莽鬰萧条,凭高不自聊.水寒陂雁集,城废冢狐妖.野色空秋获,林声急暮樵.先畴东北路,乡思托回飚."
    ]
  },
  {
    "title": "未知",
    "author": "未知",
    "paragraphs": [
      "洛郑东西接,河山表里雄.岭回千树出,天转两崖通.虎圈周原绿,敖仓汉粟红.今无杨仆耻,四海是关中."
    ]
  },
  {
    "title": "未知",
    "author": "未知",
    "paragraphs": [
      "行李才逾郑,关门已及周.山支抱巩合,洛尾贯河流.驿骑迎朱毂,封人讶白头.往来何太数,惭恨见嵩丘."
    ]
  },
  {
    "title": "未知",
    "author": "未知",
    "paragraphs": [
      "景淑能藏媚,情多不顿开.初疑香色老,终伴彩烟来.夕露濡仙缬,晴阳染醉腮.施朱应有意,并为楚人材."
    ]
  },
  {
    "title": "未知",
    "author": "未知",
    "paragraphs": [
      "谁取霜禾种,来依郡圃栽.芒随虎掌熟,畦作佛袍开.自应蝉鸣候,应无蟹囓灾.公庖丰甑饭,知免拾颜煤."
    ]
  },
  {
    "title": "未知",
    "author": "未知",
    "paragraphs": [
      "万汇竞摇落,临高伤旅魂.惊飚无定响,寒日有余昏.路转平台苑,天降覆盎门.惓惓心未已,曷月报君恩."
    ]
  },
  {
    "title": "未知",
    "author": "未知",
    "paragraphs": [
      "几岁江南树,高秋洛涘园.碧姿先雨润,红意后霜繁.影叠光风动,梢迷夕照翻.一陪幽兴赏,容易到黄昏."
    ]
  },
  {
    "title": "未知",
    "author": "未知",
    "paragraphs": [
      "曲浦江湖漾,文禽伊洛飞.爱寻芳蓼去,更伴晚霞归.露溽金翘润,菰香锦臆肥.主人真赏厚,慎勿去郊扉."
    ]
  },
  {
    "title": "未知",
    "author": "未知",
    "paragraphs": [
      "老屋共栖迟,穷年吊影悲.宵床牛误鬭,昼壁鼠无仪.窗北那成隠,家东益自嗤.因声谢巢燕,京洛足华榱."
    ]
  },
  {
    "title": "未知",
    "author": "未知",
    "paragraphs": [
      "洚水成灾后,霜原落木秋.浊河虽自复,寒潦不知收.路坏停轺馆,城摧却敌楼.民廛无黍稷,何术望神休."
    ]
  },
  {
    "title": "未知",
    "author": "未知",
    "paragraphs": [
      "小隠非吾土,幽怀属暮春.人忧原宪病,鬼笑子龙贫.草合看迷路,篁抽欲过邻.俗嘲慵自解,鼷弩惜千钧."
    ]
  },
  {
    "title": "未知",
    "author": "未知",
    "paragraphs": [
      "耳界千声外,炉薰一室中.妙心那有住,真意本无空.香饭凝盂白,天花蔽席红.闲观色身相,方信幻人工."
    ]
  },
  {
    "title": "未知",
    "author": "未知",
    "paragraphs": [
      "早捧诸侯檄,新登九列丞.庇身聊制锦,受命更怀冰.浦药薰行櫂,江禾压翠塍.高楼如可望,西北一长凭."
    ]
  },
  {
    "title": "未知",
    "author": "未知",
    "paragraphs": [
      "伊濑鸣秋麓,香楼隔雨溪.天形林罅出,山脊雾中迷.岸峻灵龛密,沙平野路低.只应观佛土,物物便堪齐."
    ]
  },
  {
    "title": "未知",
    "author": "未知",
    "paragraphs": [
      "百虑静相寻,萧萧芳岁阴.感君辞剧日,休我冒荣心.历块疲东道,巢枝忆故林.霜毛秋更短,持底受华簪."
    ]
  },
  {
    "title": "未知",
    "author": "未知",
    "paragraphs": [
      "朋好日寥落,征骖那忍闻.先成数日恶,更负十年薰.客棹秋泷水,官邮暮岭云.图南尚良食,少作吊湘文."
    ]
  },
  {
    "title": "未知",
    "author": "未知",
    "paragraphs": [
      "气逐薰弦动,春随毕雨残.蠹桃欹废井,新李碍游冠.处晦垂辕骥,干时上坂丸.无人怜仲叔,平日忆猪肝."
    ]
  },
  {
    "title": "未知",
    "author": "未知",
    "paragraphs": [
      "底处春来早,依依傍日华.年光随宝胜,阳律犯鸣笳.冰沼应潜坼,风枝已自斜.江南无驿骑,何计赏梅花."
    ]
  },
  {
    "title": "未知",
    "author": "未知",
    "paragraphs": [
      "门有联瓜懿,人伤掺袂分.新篇稽奏牍,故社恋乡枌.桂魄离怀苦,兰苕夕膳薰.芳音毋自宝,西北足归云."
    ]
  },
  {
    "title": "未知",
    "author": "未知",
    "paragraphs": [
      "高才尝负俗,公荐此开荣.却领淹中学,还为稷下卿.槐依乡市绿,风入舞坛清.稽古方知力,腾飞自有程."
    ]
  },
  {
    "title": "未知",
    "author": "未知",
    "paragraphs": [
      "岁晏坐伊川,孤襟日惘然.无功堪载策,有路即妨贤.宠辱丹心寸,年光素发边.含毫虽踯躅,自欲赋归田."
    ]
  },
  {
    "title": "未知",
    "author": "未知",
    "paragraphs": [
      "碌碌真邀宠,容容谢致君.短凫生愧胫,狂鹿老思群.急节惊流水,浮名伴薄云.归欤堪击壤,况复值唐勋."
    ]
  },
  {
    "title": "未知",
    "author": "未知",
    "paragraphs": [
      "昔宠尘三事,今怀念一丘.稻粱争鹜饱,章服裹狙愁.心与蘧非化,年惊赵语偷.欲将知止意,归谢汉恩侯."
    ]
  },
  {
    "title": "未知",
    "author": "未知",
    "paragraphs": [
      "颍曲多成濑,茨山亦有村.不知荣革履,便欲返衡门.邵圃瓜畴熟,陶庐菊径存.敢言轻宠禄,知退是酬恩."
    ]
  },
  {
    "title": "未知",
    "author": "未知",
    "paragraphs": [
      "世有功名羡,人将躁静殊.冥鸿专避弋,鬭鹖喜捐躯.驾败谁矜巧,山移却信愚.白云无诮我,归意本区区."
    ]
  },
  {
    "title": "未知",
    "author": "未知",
    "paragraphs": [
      "昔贲丘园聘,今嗟势利趋.何尝轻九九,自欲较铢铢.钩百劳筋败,朝三怒气粗.因声谢乡校,真赏愧非夫."
    ]
  },
  {
    "title": "未知",
    "author": "未知",
    "paragraphs": [
      "关塞云西路,僧庐左右开.过岩逢石坐,寻水到源回.天籁吟松坞,云腴溢茗杯.宫城才十里,导骑莫相催."
    ]
  },
  {
    "title": "未知",
    "author": "未知",
    "paragraphs": [
      "辅郡初辞节,孤舟始去官.桥头帆影急,枕底浪声寒.好爵云谁宠,危心且自安.赐车诚可爱,闲共子孙看."
    ]
  },
  {
    "title": "未知",
    "author": "未知",
    "paragraphs": [
      "𫠆弁王门客,横经胄席师.频扬四巡颂,屡析六身疑.寂寞终嘲白,侏儒讵信饥.一朝嗟溘尽,福善亦予欺."
    ]
  },
  {
    "title": "未知",
    "author": "未知",
    "paragraphs": [
      "好在碧檀栾,丛低度岁寒.何堪裁凤律,只好制鱼竿.拂水烟梢润,含风钿叶攒.芳阴聊奉庇,君试仰天看."
    ]
  },
  {
    "title": "未知",
    "author": "未知",
    "paragraphs": [
      "驰誉光英域,糊名限选条.州临建业水,路出广陵潮.归思刀头苦,离心旆影摇.行闻有荐牍,南阙鬰岧峣."
    ]
  },
  {
    "title": "未知",
    "author": "未知",
    "paragraphs": [
      "昔意青霞远,新恩黄绶荣.官同吴市隠,赋压楚乡平.天霁晨帆驶,潮回夜艑轻.千岩胜游近,且莫弃尘缨."
    ]
  },
  {
    "title": "未知",
    "author": "未知",
    "paragraphs": [
      "千人尝得俊,再命尚沈僚.左右为容晚,东南作尉遥.乡心乌鹊树,春醉橐驼桥.今夕羁魂枕,前知为别销."
    ]
  },
  {
    "title": "未知",
    "author": "未知",
    "paragraphs": [
      "吏最三年集,僚英一尉沈.清壶人映玉,勋券庙藏金.夕馆淮蟾度,春篙楚汰深.王孙情几许,芳草徧天浔."
    ]
  },
  {
    "title": "未知",
    "author": "未知",
    "paragraphs": [
      "乡书曾擅秀,父任此为郎.却捧三铨檄,归称百岁觞.淮山瞻晓堠,皖浦转春樯.无累徒劳叹,廉车𥩟荐章."
    ]
  },
  {
    "title": "未知",
    "author": "未知",
    "paragraphs": [
      "佛塔千名榜,铨台再调符.空登拔萃目,未免没阶趋.爨桂方辞洛,羹莼尚及吴.振淹知孔迩,华萼映鸿都."
    ]
  },
  {
    "title": "未知",
    "author": "未知",
    "paragraphs": [
      "久旷三山直,空陪五日趋.文无饰羽巧,心有刻舟愚.陛戟愁饥死,关门骇宠呼.缺然偏自愧,乘马与双凫."
    ]
  },
  {
    "title": "未知",
    "author": "未知",
    "paragraphs": [
      "几日霜根地,新年绿玉阴.春来虽换叶,寒去转虚心.乳节烟膏腻,空梢夕籁沈.何时殊实老,留遗九苞禽."
    ]
  },
  {
    "title": "未知",
    "author": "未知",
    "paragraphs": [
      "何筯空图贵,潘园且荐羞.肥非糠籺饱,炙耻弹鸮求.余薤行堪种,芳葵莫预忧.伯阳真意在,鼠坏弃谁收."
    ]
  },
  {
    "title": "未知",
    "author": "未知",
    "paragraphs": [
      "鼻浊哀吟倦,空怀浩叹盈.心同注钩怯,功比画墁轻.俗态惊狙怒,刚肠谢鹜争.淹回江外客,日夕望尧旍."
    ]
  },
  {
    "title": "未知",
    "author": "未知",
    "paragraphs": [
      "昔叹桴乘海,今悲涧隠松.连城轻伪璧,画室畏真龙.静胜将生白,机亡耻合踪.谁谈龟手术,洴澼换吴封."
    ]
  },
  {
    "title": "未知",
    "author": "未知",
    "paragraphs": [
      "昔日金门署,重来素发臣.故词多削藁,前诫尚铭绅.宝翰余龛锁,仙山晦壁尘.更怜温室树,颜色老于人."
    ]
  },
  {
    "title": "未知",
    "author": "未知",
    "paragraphs": [
      "引籍淹闺序,监州得海壖.贪随涛鹭驿,倦趁火城天.织纻吴侬富,垂纶汉客贤.遥知怀我处,霜月暝楼边."
    ]
  },
  {
    "title": "未知",
    "author": "未知",
    "paragraphs": [
      "谁谓贾生学,兼之文帝朝.死忧王坠马,生赋𫛳如鸮.被召宣温密,矜功绛灌骄.勤勤论五饵,史笔未相饶."
    ]
  },
  {
    "title": "未知",
    "author": "未知",
    "paragraphs": [
      "泽国风波恨,孤帆日夕征.山连吴树绿,江入汉源清.鬓乱将成葆,心摇不后旌.销魂千里外,宁是忆莼羹."
    ]
  },
  {
    "title": "未知",
    "author": "未知",
    "paragraphs": [
      "昔叹都门别,今闻陇坂还.风烟背秦塞,陵邑过周关.松老忘年契,朱衰玩日颜.须君述征赋,方验此涂艰."
    ]
  },
  {
    "title": "未知",
    "author": "未知",
    "paragraphs": [
      "怀檄倦游都,劳劳舣客舻.秋渠沿莨荡,春坞见濡须.秫齐添宾酌,兰苕入养厨.明年献文地,南阙倚星榆."
    ]
  },
  {
    "title": "未知",
    "author": "未知",
    "paragraphs": [
      "斗柄仙城晓,龙鳞下隰通.三竿眺羲驭,十里过商中.水藉天容碧,尘依驿辙红.喜闻何力语,应为乐秋丰."
    ]
  },
  {
    "title": "未知",
    "author": "未知",
    "paragraphs": [
      "关外峥嵘岁,河边寂寞洲.寒云能不雨,高柳强先秋.野静狐狸出,沙长雁鹜留.登临虽信美,无赋可销忧."
    ]
  },
  {
    "title": "未知",
    "author": "未知",
    "paragraphs": [
      "平昔元勋第,多年洛水头.荒池威凤去,高栋野鸱愁.木老争侵日,花寒各媚秋.犹欣宾馆在,临赏寄名流."
    ]
  },
  {
    "title": "未知",
    "author": "未知",
    "paragraphs": [
      "祠馆宵灯罢,归骖晓辔轻.天规斜抱苑,斗柄曲临城.路记仙舆辙,林空宝雉声.上元新甲子,休气接平明."
    ]
  },
  {
    "title": "未知",
    "author": "未知",
    "paragraphs": [
      "闰去秋归早,开轩洒病襟.晓风凌羽扇,商气袭瑶琴.竹雨无情碧,荷烟底事深.萧萧差可赏,只是恨年深."
    ]
  },
  {
    "title": "未知",
    "author": "未知",
    "paragraphs": [
      "累榭孤城侧,空陂八月凉.高云收雨意,淡日作秋光.叶落风蝉坞,巢空社燕梁.变衰从此始,何术奈群芳."
    ]
  },
  {
    "title": "未知",
    "author": "未知",
    "paragraphs": [
      "几曲西园路,幽深隠岁华.偶乘安道兴,直过辟疆家.畦脉争分溜,丛名各记花.身闲飞盖远,容易到曛霞."
    ]
  },
  {
    "title": "未知",
    "author": "未知",
    "paragraphs": [
      "凤谷掩西岭,鹫宫联四陬.山晴岩独雾,林暑涧常秋.风御疏清磬,云柯抱晚楼.琼芝徧诸崦,岁暮傥来游."
    ]
  },
  {
    "title": "未知",
    "author": "未知",
    "paragraphs": [
      "黄绶荣新牒,华颠惜美材.越心枝上远,羌思笛中来.烽烬和星落,刀环伴月开.寄言栖棘地,鸾翮少徘徊."
    ]
  },
  {
    "title": "未知",
    "author": "未知",
    "paragraphs": [
      "早服英雄彀,胡为州县劳.荆璆不自鬻,郢雪向谁高.月鼓千声叠,霜风万窍号.行行星聚国,芳尺慰同袍."
    ]
  },
  {
    "title": "未知",
    "author": "未知",
    "paragraphs": [
      "吴邑神仙系,梁台英俊游.官从鸾棘试,材俟蚁封求.堂桂叨联籍,陔兰庆奉羞.行行离恨苦,淮月一弦秋."
    ]
  },
  {
    "title": "未知",
    "author": "未知",
    "paragraphs": [
      "我怼流年晚,年将我志违.终风来北怒,寒日趁西归.野兽求群骋,离鸿望影飞.君恩殊未报,愁忆故山薇."
    ]
  },
  {
    "title": "未知",
    "author": "未知",
    "paragraphs": [
      "地阔山川崄,风高万卉干.山烟晨作暝,河气晚催寒.革眼移前带,梁金晦旧冠.胡然坐衰靡,无客饷千丸."
    ]
  },
  {
    "title": "未知",
    "author": "未知",
    "paragraphs": [
      "隠轸分河壤,峥嵘念岁华.关云沈巩树,楼月啸羌笳.要路谁云骋,浮生会有涯.高哉羡门子,横海挹朝霞."
    ]
  },
  {
    "title": "未知",
    "author": "未知",
    "paragraphs": [
      "岁籥行周矣,官斋坐悄然.修篁全露节,衰柳不停烟.霜苦云收阵,天斜月控弦.寸心如斗柄,常在帝车前."
    ]
  },
  {
    "title": "未知",
    "author": "未知",
    "paragraphs": [
      "曲岸群芳歇,高台倦目留.晋山青不断,河潦浊难收.世路功名急,天衢岁月遒.吾生犹可养,嵩麓是耕畴."
    ]
  },
  {
    "title": "未知",
    "author": "未知",
    "paragraphs": [
      "戍苦河兼重,星回岁聿悲.颓云埋雪树,暗水入冰池.山叠看疑近,楼高倚更危.吞腥何日了,归去茹华芝."
    ]
  },
  {
    "title": "未知",
    "author": "未知",
    "paragraphs": [
      "大室东南望,分明鸾鹤飞.何尝无路往,自是有心违.隠谷松声淡,仙区药甲肥.行年六十一,非外更知非."
    ]
  },
  {
    "title": "未知",
    "author": "未知",
    "paragraphs": [
      "芳序虽摇落,吾生任屈伸.日催轻璧士,天赦戴盆人.宵雁多号月,冰鱼暗待春.自怜麋鹿性,晚节顿缨频."
    ]
  },
  {
    "title": "未知",
    "author": "未知",
    "paragraphs": [
      "昔日山林愿,今兹轩冕游.祗惊年苒苒,安议政优优.小雪烟横野,残笳月背楼.河边杨树老,不是桂淹留."
    ]
  },
  {
    "title": "未知",
    "author": "未知",
    "paragraphs": [
      "渥赭随颜罢,飞霜入鬓新.夜壶寒展刻,冬晷急驰轮.名美诚堪徇,身闲我独亲.聊持一樽酒,不为画蛇人."
    ]
  },
  {
    "title": "未知",
    "author": "未知",
    "paragraphs": [
      "息偃君恩厚,峥嵘岁律迁.若惊曾为宠,见嫉不因贤.白日孤盆外,苍蝇尺璧前.东隅虽已失,忠意尚惓惓."
    ]
  },
  {
    "title": "未知",
    "author": "未知",
    "paragraphs": [
      "荣路冥烦客,单车寂寞州.野氛连市涨,寒水夹城流.塞上真亡马,江边独信鸥.不知芳岁晚,霜雪上人头."
    ]
  },
  {
    "title": "未知",
    "author": "未知",
    "paragraphs": [
      "积水千陂会,孤城一角存.鸟乌喧昼霁,蛇虺喜冬温.地夐荒民屋,天高思国门.楚优歌舞拙,何处强持樽."
    ]
  },
  {
    "title": "未知",
    "author": "未知",
    "paragraphs": [
      "河洛周郊会,风烟晋部邻.人传种花县,地记跃鱼津.梨枣知秋晚,桑麻验俗淳.惟忧三载课,无术效臣恂."
    ]
  },
  {
    "title": "未知",
    "author": "未知",
    "paragraphs": [
      "积晦云初罢,余光火尚流.疏桐凋晚日,孤扇避高秋.令尹何妨仕,将军不必侯.此心机息转,只好弄群鸥."
    ]
  },
  {
    "title": "未知",
    "author": "未知",
    "paragraphs": [
      "郊圃连官圃,秋阴半岁阴.乱流横掠野,残日倒穿林.雪拥承簪发,丹藏恋阙心.思归谁作引,从古怨瑶琴."
    ]
  },
  {
    "title": "未知",
    "author": "未知",
    "paragraphs": [
      "晓汲过春畦,高梧待凤欹.瓮思闲凿隧,瓶险畏居湄.照影香钗坠,蠲烦素绠垂.寂寥无醉辖,瓢饮共栖迟."
    ]
  },
  {
    "title": "未知",
    "author": "未知",
    "paragraphs": [
      "晓出西郊道,回瞻北阙天.城头云敛盖,关外月低弦.委佩辞朝绂,鸣笳逐使旃.老臣三去国,凭轼泪潺湲."
    ]
  },
  {
    "title": "未知",
    "author": "未知",
    "paragraphs": [
      "异草来何许,低昂曲沼滨.不胜丛上意,翻作叶中春.逗蕊清香远,衔跗绛彩匀.芳心如有属,宜在赋诗人."
    ]
  },
  {
    "title": "未知",
    "author": "未知",
    "paragraphs": [
      "淮海岁方新,层阴便浃辰.山山能作雨,物物解呈春.野鸟千声异,江芜一色匀.农区田溜满,偏慰守藩臣."
    ]
  },
  {
    "title": "未知",
    "author": "未知",
    "paragraphs": [
      "初启冬冥琯,知祠亳忌坛.云璈赓夜曲,琼蕊供朝餐.真御扶飚远,僊威抱斗寒.劳君怀晤语,此夕宿坡銮."
    ]
  },
  {
    "title": "未知",
    "author": "未知",
    "paragraphs": [
      "节晦春芜歇,天高暮雨空.轻雷遥应电,斜日倒成虹.阴绿苔浮水,幽光蕙转风.何须俗士驾,三径有蒿蓬."
    ]
  },
  {
    "title": "未知",
    "author": "未知",
    "paragraphs": [
      "暝色蔽孤斋,空轩向夕开.花低应露下,月暗觉云来.烛牖轻蛾聚,风枝倦鸟猜.无言聊隠几,万境一灵台."
    ]
  },
  {
    "title": "未知",
    "author": "未知",
    "paragraphs": [
      "明心本霄汉,此路极喧埃.何意鸣臯罢,翻同舞市来.波鱼忧辙涸,海鸟避风灾.寄语昂昂质,非君羽独摧."
    ]
  },
  {
    "title": "未知",
    "author": "未知",
    "paragraphs": [
      "歌召非周陕,褎黄谢汉台.名将恩共忝,衰与疾俱来.素发惭犀导,朱颜藉玉杯.勋劳真索莫,出处尚徘徊.且脱平津粟,谁忧长孺灰.淮阳安敢薄,卧治恐非才."
    ]
  },
  {
    "title": "未知",
    "author": "未知",
    "paragraphs": [
      "退食仍移疾,消烦尚偃床.玉姿经毁润,松色贯寒芳.潄液仙池满,观心慧炬光.清魂同鹤警,妙数喜龟长.且答毗城问,休回楚客肠.定知灵气复,新句有风霜."
    ]
  },
  {
    "title": "未知",
    "author": "未知",
    "paragraphs": [
      "隋室重氛极,唐家景命新.地归裂残壤,天洗战余尘.遂纳诸戎贡,争陪二月巡.瀛洲登俊老,烟阁尽名臣.轻重非关鼎,兴亡要在人.旧都纷秀麦,前事徧书筠.哲后疑图暇,西厢访古频.终篇见成败,摘句屡咨询.青史嘉遗直,元龟遗圣辰.愿将稽古意,万一助尧仁."
    ]
  },
  {
    "title": "未知",
    "author": "未知",
    "paragraphs": [
      "长安久羁宦,门巷绝卿舆.朝绶徒云忝,宾綦日已疏.何为趋玉趾,乃肯眷蓬庐.九棘历华选,四环承庆余.频叨范叔赠,时取长卿书.清晤辄穷景,高谈宁爨苏.夫何苦吏役,忽尔怆离居.交臂愿从子,盍簪嗟弃予.梁郊春草后,巩树夏云初.安石访吟社,少游乘泽车.一官方效智,万里乍纡途.雅节鄙时尚,高才凌太虚.奏篇希乙览,刷羽迟南图.行矣姑自爱,汉家方向儒."
    ]
  },
  {
    "title": "未知",
    "author": "未知",
    "paragraphs": [
      "素籥中分夜,祥蓂对满辰.千门迎皓彩,一气洗空轮.净失金釭影,寒生露掌津.仙京全是玉,佛界即成银.宫瓦收苍雾,天渊减翠沦.网珠聊借媚,纨扇枉迷真.爽籁通𫛛鹊,斜光淡结邻.孤怀无晤赏,长啸待清晨."
    ]
  },
  {
    "title": "未知",
    "author": "未知",
    "paragraphs": [
      "始寓南台直,偏惊素籥霜.悲秋真骑省,出沐愧山郎.自许鸥机息,谁矜鹤胫长.尘缁洛客袂,枌老汉人乡.篝烛沈幽幔,繙经袭隠囊.杯醪冰余渌,砚滴泻寒光.岁晚凋兰佩,风干裂芰裳.星乌绕枝倦,瑶草蔽庭荒.道为虚心胜,情缘感物伤.劳歌少凄恻,夷路即腾骧."
    ]
  },
  {
    "title": "未知",
    "author": "未知",
    "paragraphs": [
      "试问山林客,胡然廊庙中.借筹终不效,数马亦何功.䆗窱荀池北,回环汉垒东.缯云高幕润,瑶草半庭空.乍失苍门燕,初闻上苑鸿.凉催珍簟卷,气袭碧帘通.虬箭天边漏,乌竿物外风.心倾徒类藿,发短更惊蓬.自谂非真相,其谁恨秃翁.婆娑君勿诮,并为主恩隆."
    ]
  },
  {
    "title": "未知",
    "author": "未知",
    "paragraphs": [
      "梵劫扶皇历,高才会圣门.五天真释种,三国旧王孙.译诂生知慧,卿联万户恩.斋熏光汉邸,结集盛秦园.交照无殊俗,多闻属上根.学徒纷雾委,经录灿星繁.妙义观心德,华音置使翻.祝场千偈出,空境一灯存.列圣文垂象,旁行笔记源.院碑鳌抃岛,御榜鹫巢轩.地倚区中胜,人缘物外尊.十年参净职,于此愧忘言."
    ]
  },
  {
    "title": "未知",
    "author": "未知",
    "paragraphs": [
      "纲辖尊华省,旌麾镇旧秦.州荣朱毂守,公待黑头人.从橐荷中密,仁风扉外春.才包扬马思,政续赵张神.鼎餁终调鹄,天文尚翦鹑.山光函谷晓,柳色渭桥新.勒队良家子,邀欢代舍宾.声华今绝拟,事业古难伦.顾我非贤宰,惟朝念老臣.官衔温室殿,城垒富平津.有秩皆逾分,无功可活民.餐霞聊却疾,面壁更求真.野屐茨峰路,渔竿颍水滨.拳拳知止诫,行及谢交亲."
    ]
  },
  {
    "title": "未知",
    "author": "未知",
    "paragraphs": [
      "经艺尊诗学,书林眷讲臣.礼将恩并渥,道与日俱新.圣问临篇裕,王风即席淳.妙谈开宝帙,高宴宠华绅.朝笏仪庭鹭,宗藩瑞世麟.天浆聊挹斗,帝曲豫回春.惠洽需占象,欢留景驻轮.诸儒稽古力,千载颂逢辰."
    ]
  },
  {
    "title": "未知",
    "author": "未知",
    "paragraphs": [
      "久免台阶重,频迁郡守优.朱轮真冒宠,白发自惊秋.事往情多感,年衰气失遒.徘徊河里望,凋落汉庭游.俚曲聊成唱,真筌不暇搜.空思益者友,安议赋家流.心町都遗迹,辞林幸见庥.丰谣连井甸,华札满轻邮.已许琼为报,何妨漆更投.济川毋谑我,归梦在渔舟."
    ]
  },
  {
    "title": "未知",
    "author": "未知",
    "paragraphs": [
      "火树欝岧峣,山车切绛霄.层楼移旦阙,复道借星桥.花散非因雨,霞多不为朝.声来知佩近,香去惜车遥.遇扇还闻曲,逢台即听箫.更筹且莫尽,彩月正飘飖."
    ]
  },
  {
    "title": "未知",
    "author": "未知",
    "paragraphs": [
      "干历端辰启,王庭庆礼昭.虞篇五端辑,汉句九宾朝.物象开苍陆,声明薄绛霄.寒依朱燎尽,春入彩旗遥.舞翟凌干密,蟠螭压陛骄.晨光生剑珮,和气引咸韶.宝极瞻垂衮,星阶集珥貂.班时先正夏,拜祝故尊尧.山献称觞寿,雷传浃宇谣.燕需云布象,恩沥斗回杓.任土虔方骋,居乡列瑞条.须知容典盛,画一頼曹萧."
    ]
  },
  {
    "title": "未知",
    "author": "未知",
    "paragraphs": [
      "帝运姚华协,天元汉历长.三正来复旦,万寿此称觞.洛宅均中景,涂山采旧章.礼文穷竹素,欢意动梯航.稷野茅联位,轩筠縠向阳.中天倚华阙,大火敞明堂.交铩髬髵队,填街隠辚装.九关凝协气,复道𥩟清光.子事蒸蒸极,宸仪穆穆扬.母慈尊莫二,君拜祉无疆.饰喜仙园奏,薰空佛土香.含饴先侑宴,袭衮始宾王.䆗窱宫门狄,谁何陛楯郎.长绅纷拱著,珍珮蔼森璋.树次天开帟,储恩斗具浆.风乌迎细转,霞燎俨相望.辨御辰承盖,呼鞭辇出房.云咸薄金石,星日上旗常.逸缀朱干动,多仪的马骧.麟题公有姓,鹭羽客分行.上宰陈瑶爵,黎贤抃绣裳.祈龄后天老,介福委山穰.翼翼心同竭,渠渠泽载霶.诗弦满坑谷,庖味益圆方.盛掩钧台旧,仪高鲁观祥.深仁跂喙逮,嘉唱股肱良.茨夏随天步,鱼龙屏戏场.晏温澄象纬,渗漉暨要荒.瑞典精销祲,涂歌圣择狂.樵苏无发哂,崖略蹈皇纲."
    ]
  },
  {
    "title": "未知",
    "author": "未知",
    "paragraphs": [
      "初免鸿枢任,无庸白发身.衰年虽去国,荣路尚妨人.官借荀池旧,恩加汉节新.鸣铙先绣幰,彀骑挟朱轮.梁雪初收腊,荥波渐溢春.且持宽大诏,行及劝耕民."
    ]
  },
  {
    "title": "未知",
    "author": "未知",
    "paragraphs": [
      "盛节严周配,宏模轶汉仪.还因大庭敞,就展合宫祠.揆序乘霜籥,涓辰袭宝龟.重檐开䆗窱,缀牖列参差.苍邸尊圆覆,嘉牲接厚祇.五精均帝飨,三圣侑灵嬉.备物先昭德,长言各奏诗.美光浮羽戚,休气冒尊彝.虚次天弥健,还衡斗辄随.礼成无坠典,神醉答繁厘.解作初占雨,恩浓遂浃肌.欢心偕岳抃,赦驿与星驰.载瑞催麟笔,包锋促虎皮.具臣何以报,拜首百工熙."
    ]
  },
  {
    "title": "未知",
    "author": "未知",
    "paragraphs": [
      "冠盖山川旧,星灰五载余.辞荣唐院使,麾守旧尚书.弓影临觞悟,舟心触物虚.尘埃题宇壁,污潦泛杯渠.世事多荣悴,天均任惨舒.交情非苟合,笔力自雄摅.蒲坂军旄重,河桥驿辙疏.归耕年渐逼,乡思满柴车."
    ]
  },
  {
    "title": "未知",
    "author": "未知",
    "paragraphs": [
      "林下一逢迎,幽人此养生.歌嬉入尧壤,种树漏秦坑.岁晏农囷实,宾欢野馔盈.松黄浮晚酒,薇叶芼晨羹.霜树榴房绽,阳畦药甲荣.归轩且莫驾,孤月在山楹."
    ]
  },
  {
    "title": "未知",
    "author": "未知",
    "paragraphs": [
      "积德皇阶厚,诒孙宝训长.祺宫前祝祉,猗殿此开祥.即夕铜吹律,先时日抱光.由来七鬯主,更重室家王.瑞荚随辰满,仙兰备浴芳.已知周卜永,方验宋宗彊.京甸欢余霈,宸帷溢庆觞.史臣虽弱翰,行及纪元良."
    ]
  },
  {
    "title": "未知",
    "author": "未知",
    "paragraphs": [
      "泱漭朝云簇,凄迷暮澍繁.光生断冰水,色暗夕阳原.牧㹀随归笠,栖鸡占凿垣.云辎寒未发,鸿弋暝逾喧.庭狭坳堂隘,簷高绠溜翻.泥涂采薪径,烟火纬萧门.桂偃幽岩盖,兰滋旧畹根.抚柯兼撷秀,并是忆王孙."
    ]
  },
  {
    "title": "未知",
    "author": "未知",
    "paragraphs": [
      "霜月兼寒雨,高斋伴寂寥.已能阴漠漠,更自韵萧萧.宫迥天低阙,津长雾失桥.芦灰迷桂晕,梁屋掩霞朝.烟重兰摧叶,风凄柳劲条.远沉缑鹤唳,轻送洛鸿飘.瓮圃应余汲,芝岩定长苗.有人思旧隠,归驾不须招."
    ]
  },
  {
    "title": "未知",
    "author": "未知",
    "paragraphs": [
      "协气流群卉,华芝茂禁庭.蟺蜎蔽珍搆,囷蠢合祥经.霞彩滋琼理,云葩矗盖形.周仁惭道苇,尧德让阶蓂.被曲宸章烂,传芳信策青.从臣叨寓目,欢意浃三灵."
    ]
  },
  {
    "title": "未知",
    "author": "未知",
    "paragraphs": [
      "曩圣勤周日,虚怀轸睿思.方图天辑命,讵恤食逾时.坐诫繁机壅,居忘侧景疲.眷贤资德饱,询善慰调饥.事帝心还小,康功服更卑.巍巍七百祚,归报谅由斯."
    ]
  },
  {
    "title": "未知",
    "author": "未知",
    "paragraphs": [
      "遥羡西溪境,鸣笳从赏频.蒲莲应得地,鱼鸟更留人.树密藏川雨,隄长截路尘.清移严濑月,欢陋习家春.按曲吴歈伎,酬篇禊帖宾.太平三辅乐,须信属才臣."
    ]
  },
  {
    "title": "未知",
    "author": "未知",
    "paragraphs": [
      "灵囿先春启,联跗应候开.根随一元毓,瑞协两宫来.吐艳迎丹旭,扬芬散薄埃.歛烟交钿合,侧露并霞杯.耀彩珠翻树,薰空蕙借煤.化工殚巧意,不为翦刀催."
    ]
  },
  {
    "title": "未知",
    "author": "未知",
    "paragraphs": [
      "总辔出西坰,寥寥旭宇明.丛冈森地秀,飞塔恍神行.惠味霑仙露,疲心识化城.远香来不断,空梵过犹清.坐惜忘机晚,居惭𫄬组荣.抚怀今古恨,高世友僚情.顾慕群芳歇,徘徊极野平.低云参驻盖,寒木隠前旌.风转松添韵,霜余菊挫英.碧垂天势匝,红上日华轻.垒废麏䴥乐,池荒雁鹜鸣.宫垣除濞国,台址畏轩兵.胜践欣同适,沈忧悔自婴.理融无物我,神照罢将迎.绚藻春供丽,投珍佩合声.莫嗤三叹拙,聊谢两心倾."
    ]
  },
  {
    "title": "未知",
    "author": "未知",
    "paragraphs": [
      "黼座披天幄,朝簪集玉除.人来重塞表,年是上皇初.万岫移神岛,千门敞徼庐.春云低借幕,瑶斗近临车.露渥仙杯溢,风和法曲徐.剑丸争献巧,橦索竞凌虚.老柘优词丽,交竿舞态舒.盘丰行炙数,冠重赐花余.瑞境仪韶凤,欢心在镐鱼.太平同乐意,应有史臣书."
    ]
  },
  {
    "title": "未知",
    "author": "未知",
    "paragraphs": [
      "腊破寒犹在,春融气已回.千祥随宝胜,万寿入天杯.燕骏戎输賮,虞韶律应灰.楼前风著柳,殿里雪装梅.妙戏鱼龙出,欢心凫藻催.欲知邦好永,奕世会钧台."
    ]
  },
  {
    "title": "未知",
    "author": "未知",
    "paragraphs": [
      "旷荡三河阔,东西二室连.埋云峰树短,抱日岭霞鲜.黛压周南野,岚薰巩右天.峥嵘元气外,磅礴太虚前.斜麓横包壑,倾崖碧逗烟.巢荒尧客隠,笙断洛储仙.夙尚临风结,幽怀傃里县.功名青史后,才器散樗边.整顿登山屐,签题炼药篇.采芝应有路,种玉得无田.喻指存真契,如灰息世缘.寄声鸾鹤侣,千载共来旋."
    ]
  },
  {
    "title": "未知",
    "author": "未知",
    "paragraphs": [
      "诏跸承冬令,郊畿辟狩场.钩陈来作卫,袀服正腾装.表野千旌合,舒围万骑张.清尘风效职,捧辔日呈祥.宝畤遥惊翟,天弧即射狼.林空平陆险,云断见鹰扬.猛圈聊夸汉,恩罗遂祝汤.数功浮白饮,均惠割鲜尝.别苑黄山外,仙城北斗傍.辅臣忠力盛,余思满雕章."
    ]
  },
  {
    "title": "未知",
    "author": "未知",
    "paragraphs": [
      "昔人三十二,已赋二毛悲.况乃逾强仕,何能怨始衰.星星簪外出,冉冉鉴中垂.颜负前丹渥,心惊故石移.袁公忧汉室,蜀客问湘累.此际重搔首,孤怀君讵知."
    ]
  },
  {
    "title": "未知",
    "author": "未知",
    "paragraphs": [
      "噫气含朝籁,离星动夕躔.威灵随汉筑,煦妪上虞弦.清拂兰台客,徐飘郑圃仙.来应凭虎啸,去不待蛇怜.塞外凄天马,林端饱露蝉.入松和韵古,转蕙逐光妍.黄落汾睢地,悲歌易水天.如何箕颍上,独取一飘捐."
    ]
  },
  {
    "title": "未知",
    "author": "未知",
    "paragraphs": [
      "夕雾休残雨,霏霞侧半轮.溪河虽早夏,陇麦尚余春.灰月收全晕,泥龙落故鳞.高花树端湿,芳筿箨梢新.雷去壶犹电,风来扇未尘.横琴聊坐啸,何必垫游巾."
    ]
  },
  {
    "title": "未知",
    "author": "未知",
    "paragraphs": [
      "河洛成冰候,关山欲雪天.寒灯随远梦,残历卷流年.杯共芳醪冻,簪依短发偏.毫厘九牛畔,头角两蜗前.冶外金休跃,山阿溜或穿.飘人谁怨瓦,使鬼尚须钱.招隠芝岩路,盟真玉笈篇.何当坐清颍,闲洗世中缘."
    ]
  },
  {
    "title": "未知",
    "author": "未知",
    "paragraphs": [
      "闻有沧洲尚,时时清洛滨.烟波能弄檝,沙鸟不惊人.佛髻寒排岫,星桥晚跨津.湍鸣知乱石,漪碎觉跳鳞.玉匕停余剂,华缨濯故尘.今无李元礼,仙袂许谁亲."
    ]
  },
  {
    "title": "未知",
    "author": "未知",
    "paragraphs": [
      "旧节虽龙忌,中都富物华.有行官户柳,无数苑墙花.饮市喧银管,优场隘幰车.街尘盘马燥,树日鬭鸡斜.蹋鞠将军第,吹箫贵主家.金丸随落宿,丝障乱朝霞.水暖船争旆,风长鼓应笳.池边人酩酊,殿里客伊亚.画卵宾盘盛,香糜赐品嘉.只应王泽厚,行乐徧天涯."
    ]
  },
  {
    "title": "未知",
    "author": "未知",
    "paragraphs": [
      "解选幽栖地,园居压野开.清风无近至,双派即同来.度彴幽人屐,临渠醉客杯.倒根柽拥岸,初箨笋穿苔.溪石行堪钓,沙鸥已罢猜.宵游应更好,长负月徘徊."
    ]
  },
  {
    "title": "未知",
    "author": "未知",
    "paragraphs": [
      "节物过芳苞,幽奇胜近郊.先秋蝉弃甲,背岁鹊营巢.池小萍周岸,筠低露泣梢.摽梅资宴豆,赐臛佐晨庖.夕坞禽声乱,芳蹊屐齿交.茂丛罗宅菊,长柄庾园匏.尸窃虞官谤,嘉肥愧遯爻.披襟时一至,未塞学心茅."
    ]
  },
  {
    "title": "未知",
    "author": "未知",
    "paragraphs": [
      "使节驰群望,神休答帝祈.同云先北合,余霰遂西飞.近野银开界,遥山玉吐辉.梅飘知腊破,絮舞误春归.谢市人惊面,曹风客比衣.稍添波面白,并作土膏肥.苑阔沈苍雾,川明失素矶.猎场漫兽迹,农亩罢民欷.兴觉龙沙接,寒将裸壤违.光迷梁日晓,润息瓮畦机.仙氅谁连袂,幽兰更抚徽.恐应缘丽唱,欢意彻天扉."
    ]
  },
  {
    "title": "未知",
    "author": "未知",
    "paragraphs": [
      "上衮躬祠节,鸣驺出禁城.傅霖前洒润,尧壤徧深耕.野色华兼实,欢谣断复赓.民依大钧播,政绝侈心萌.秋敛蠲徭版,乡酺𥩟醉罂.露黄开径菊,霜紫落园荆.蹲芋连区熟,饴荼蔽隰荣.日围衔汉苑,天极抱秦京.圣旦千龄会,时功万宝成.福厘前席问,元首载歌明.亮采神龟合,摛文瑞鹊惊.徒惭下里曲,仰颂泰阶平."
    ]
  },
  {
    "title": "未知",
    "author": "未知",
    "paragraphs": [
      "秘苑群芳歇,仙橙瑞实黄.根非淮枳变,味冠禹苞尝.宫掌遥分露,卿云别护霜.金垂枝杪重,星隠叶中光.土效无偏色,天吹不断香.临观回羽葆,交荐伫瑶觞.给客谁矜蜀,论都谩记穰.尧仁均异赐,休气满簪裳."
    ]
  },
  {
    "title": "未知",
    "author": "未知",
    "paragraphs": [
      "武节遵时训,神镳御素秋.天风扫阊阖,星气射旄头.士肃先庚令,民欢载路讴.雷车翻蔺石,蝱矢裂熊侯.旍首疏千队,金声勒万驺.较能观树槊,超力赏亭楼.爽气生威武,皇欢入宴羞.垂绅参注靺,凯乐间鸣球.云梦谁夸猎,岐阳枉议搜.欲知神武世,七德共凝猷."
    ]
  },
  {
    "title": "未知",
    "author": "未知",
    "paragraphs": [
      "颢印传侯刻,圯编翊帝图.还生王国佐,来焕泰阶符.瑞绂双婴觡,祥蓬四射弧.从龙参震邸,附凤入星枢.嗣正调元席,宏开造物炉.仪刑瞻魏采,励翼矢臯谟.穆穆资同体,拳拳避硕肤.诚虽贯霜雪,诫甚勒盘孟.师石冈为寿,仙春道有腴.欲知难老意,八柱与天俱."
    ]
  },
  {
    "title": "未知",
    "author": "未知",
    "paragraphs": [
      "帝业资寅亮,鸿钧翊太宁.天开钓璜胄,家袭降崧灵.复九萌阳管,生三瑞砌蓂.毓贤兹表日,卫世遂传经.览德重光旦,参机茂宰庭.群生倚舟檝,万化入丹青.坐纳藏山史,追论象服刑.前筹罄中悃,吉栋石基扃.国𥩟汾阳考,人祈卫武龄.孤心知所向,帝座六符星."
    ]
  },
  {
    "title": "未知",
    "author": "未知",
    "paragraphs": [
      "旧学开宏构,斯文耸奥区.由来汉丞相,善教鲁诸儒.自昔升堂训,于今避席趋.照函经满帙,绘壁礼成图.集讲占庭鳣,怀贤咏谷驹.道存终拾芥,声滥或逃竽.一篑宜无止,连城莫自沽.育材真孟乐,希圣乃颜徒.寸晷堪轻璧,繁英慎夺朱.雾蒸还作市,风至即名雩.晓圃林如泮,春郊水是洙.从兹弦诵地,不复叹榛芜."
    ]
  },
  {
    "title": "未知",
    "author": "未知",
    "paragraphs": [
      "睿览凝星璧,才儒集露门.披经穷鲁记,摘句辩尧言.曩例褒成衮,先猷化启源.香云收宝袠,甘醑滟慈樽.饰喜韶音纵,均和玉色温.史臣叨伟观,炙行愿殚论."
    ]
  },
  {
    "title": "未知",
    "author": "未知",
    "paragraphs": [
      "帝阙开金狄,仙舆下玉京.建春天上斗,不夜海边城.佛火依山出,星榆夹道明.清尘随汉跸,紫气护轩营.皓月楼前近,鲜风仗里经.烟云供瑞色,箫鼓献欢声.梵宇千花落,祠光众雉惊.宸仪收宝扇,台座冠朝缨.客守宫门燎,鸡传徼署更.皇杯频瞩劝,应为泰阶平."
    ]
  },
  {
    "title": "未知",
    "author": "未知",
    "paragraphs": [
      "令月开真馆,宸游薄太霄.躬行原庙礼,更作蕊宫朝.宝扇森排羽,仙轮恍御飚.霞觞浮桂液,琼馔荐芝苗.日霁楼先晓,天深树不凋.繁禧将浩劫,世世会杨寥."
    ]
  },
  {
    "title": "未知",
    "author": "未知",
    "paragraphs": [
      "溽暑南方候,贞光大火天.流金空畏日,堕水忽惊鸢.掌露凉难挹,心瓜疾未蠲.𫛳妖卑湿地,魃虐蕴隆年.虚谷全收籁,焦原欲出烟.洪炉方扇物,何处预陶甄."
    ]
  },
  {
    "title": "未知",
    "author": "未知",
    "paragraphs": [
      "秘苑仪星地,群英得隽年.飞緌鲸浦右,供帐斗城偏.表道槐阴直,凌氛柞影圆.丛楹开玉宇,华组会琼筵.湛湛融君渥,渠渠奖士贤.银珰尊右席,绿帻佐双笾.饰喜优坊伎,均恩醵礼钱.沼浮渑酒渌,坻聚舜庖膻.场迥歌声合,风回舞节妍.柳疑添绀幄,鹦解啄鸣弦.臣藿心倾日,需云象在天.绨囊赍睿什,钿轴照儒篇.宝思垂霓烂,欢声抃岳传.珍台纷蹇产,翠气浩宛延.池讶阳乌浴,桥疑汉鹊填.千夫拔河索,三令夺标船.帐殿沧波匝,钩梯复道连.瑶甍轩凤羽,云岛压鼇颠.牺觡驯灵囿,天麰蔽大田.江头拔兰紫,林下摘樱鲜.玉藻初盈沼,神芝欲冒廛.阳沟连禹洫,阴石骇秦鞭.冰静恩鱼出,园空瑞鹄旋.缭垣包井落,别渚上风烟.金埒争镳地,珠翳射雉阡.去辎雷远陌,归袂藻平川.乍集储胥外,还经馺娑前.子云嗟寂寞,无思状甘泉."
    ]
  },
  {
    "title": "未知",
    "author": "未知",
    "paragraphs": [
      "薰序更朱籥,宵弦落翠蓂.人同散骑直,天与大夫醒.鞅掌曹留事,羁孤坐刻铭.整冠谁辨谤,隠几独忘形.夜色先归树,凉飚欲破棂.锁扉来叠鼓,卷幔入疏星.綷羽依枝倦,飞花坠席馨.忧沈双蝶梦,病学一熊经.道有支离粟,心无屈曲屏.汰沙如未及,拟杀著书青."
    ]
  },
  {
    "title": "未知",
    "author": "未知",
    "paragraphs": [
      "繁雾乘阴结,寒英匝宇飘.风催洛妃舞,春伴郢人谣.逗浦添珠媚,萦丛掩柳娇.楼空先月白,野阔助天遥.稍傍鱼冰合,还依雉陇销.一樽无与晤,幽思满兰苕."
    ]
  },
  {
    "title": "未知",
    "author": "未知",
    "paragraphs": [
      "曲密丛楹地,檀栾瑞植场.灵姿纷并秀,圆节俨相当.联景知宗茂,同根识干彊.翠浮睢苑日,寒待帝园霜.合响天供籁,分枝玉荐苍.即看蕃宝实,仪凤就徊翔."
    ]
  },
  {
    "title": "未知",
    "author": "未知",
    "paragraphs": [
      "久贰甘泉计,新陪丹府游.天深巢鶠阁,地重凿龙州.驱弩军装盛,依莲客藻遒.别魂惊黯黯,循政伫优优.旧畤连睢远,长汾抱晋流.劭农知俗美,虞畔记耕畴."
    ]
  },
  {
    "title": "未知",
    "author": "未知",
    "paragraphs": [
      "昼访殊无补,晨趋敢惮劳.官班唐内使,文牍汉诸曹.公吏何尝案,边兵久罢鏖.驿沈书插羽,朝绝法吹毛.殿树秋阴薄,仙盘旭景高.君恩如许重,聊此戴山鼇."
    ]
  },
  {
    "title": "未知",
    "author": "未知",
    "paragraphs": [
      "先烈光朝右,英才出庆余.公卿太丘世,父子马谈书.首牍标宸藻,联篇叙禁庐.摛华毛得凤,刊画鲁无鱼.当备芸签目,俄光瓮牖居.汉家求异说,高致掩虞初."
    ]
  },
  {
    "title": "未知",
    "author": "未知",
    "paragraphs": [
      "宝刹翔鸳地,灵祠刻鹿门.天风奏林籁,海日破岩昏.转眩三休阁,庄严两足尊.峰回徒觉秀,瀑远不知源.花拂谈经席,莲沈记漏盆.道场欣象伏,心境息猿奔.逗理机如电,观空性复根.三车俱有路,何处驻归辕."
    ]
  },
  {
    "title": "未知",
    "author": "未知",
    "paragraphs": [
      "右辅朱轓守,南宫革履臣.孤萤难助日,病木独依春.暗懦疑蛇客,愚忠数马人.谁知温省树,自诫鲁堂绅.监令车中席,江山扇外尘.何当能浼我,初不彊均茵.事往方成悔,猜除且莹神.由来矜百炼,从此惜千钧.素发惭华冕,虚舟谢要津.洗心良有谓,佞佛不无因.案上仙书{冫弓},斋中梵㲲巾.更须穷僻地,香火报昌辰."
    ]
  },
  {
    "title": "未知",
    "author": "未知",
    "paragraphs": [
      "阳燎修鸿报,斋居祓至诚.还登八觚畤,亲用一元牲.瑞月随黄屋,鲜云抱紫营.天香浮玉帛,霄籁避咸英.陟配文交举,来同福备成.均休敷恺泽,冠朔让尊名.喜动吹莩气,欢流浃宇声.空参尧壤末,试颂泰阶平."
    ]
  },
  {
    "title": "未知",
    "author": "未知",
    "paragraphs": [
      "帝揆三微历,郊严七里坛.对修清庙飨,来接上神欢.阊阖开金狄,钩陈扈玉銮.轩游葩盖密,汉兆紫营宽.电策千驺跃,云柯万戟攒.清尘风命伯,占表日名官.瑞羽丛斋邸,仙琼饮露盘.启毛牲辨栗,啐爵醑浮兰.合乐迎天籁,高烟破夕寒.六飞回左御,双阙敞南端.雍鹭翔宾绂,星鸡集赦竿.即时恩作解,先此化胜残.善颂康衢溢,鸿名宝牒刊.贡图包禹计,王业咏豳难.户有更钱复,朝无赏印刓.史臣叨从祀,宣美愧濡翰."
    ]
  },
  {
    "title": "未知",
    "author": "未知",
    "paragraphs": [
      "秋水清能浅,秋声断复寻.衰荷欹似扇,新菊碎于金.匏熟犹垂格,藤干倒附林.日光寒转淡,山色远弥深.索索群芳歇,幽幽妙虑沉.薄言谢病晚,怅望丘中琴."
    ]
  },
  {
    "title": "未知",
    "author": "未知",
    "paragraphs": [
      "宝鉴鸾沉影,仙𫐌凤翼辀.腰轻时待舞,眉细不藏愁.洛馆迷罗袜,秦桑露桂钩.电微开笑靥,珠滑入歌喉.百子宫池暮,千丝越网稠.生香徒辟恶,纤草未蠲忧.烛短鸳鸯被,更阑翡翠帱.月寒喧药杵,海阔漾霞舟.公子常逢燕,星姬镇问牛.雕胡容一荐,沟水自分流."
    ]
  },
  {
    "title": "未知",
    "author": "未知",
    "paragraphs": [
      "久觉宦情薄,何堪星岁徂.冰鱼寒不动,沙鹤晚相呼.日短挥戈舍,天闲造物炉.河澄诸浦涸,山秃万林枯.感为中来远,心因不倚孤.虚名三品禄,懦政五州符.稷契熙妫祚,萧张翼汉图.曩贤真命世,今忝剧非夫.狐偃腥臊肉,随何腐烂儒.是非均一马,多少任双凫.念老归欤叹,铭恩蕞尔躯.风声犹栗烈,酒意近屠苏.薛县能琴客,桓家善笛奴.歌吟聊自适,何必矢嘉谟."
    ]
  },
  {
    "title": "未知",
    "author": "未知",
    "paragraphs": [
      "厘席思贤久,公车下诏新.金酬燕市骨,蒲裹汉家轮.署行乡论秀,观光国有宾.台招能赋客,关识卖符人.三府催偕计,诸儒待聘珍.掞天持笔距,连袂照袍银.丹穴皆来凤,灵渊群跃鳞.请行多下客,答策有平津.荣路争高足,孤生最滥巾.一鸣方及旦,六律肯遗春.类鹄犹烦刻,成龙不惧真.纵无清夜诵,犹继壤歌民."
    ]
  },
  {
    "title": "未知",
    "author": "未知",
    "paragraphs": [
      "世有生贤运,人归得性场.朝端慕安石,民里祝庚桑.蛇影逢真悟,龟灵取数长.仙畦种芝圃,佛室雨花床.寄傲多行乐,观心或坐忘.柳溪能作瞑,竹坞别供凉.慧露霑僧饭,幽霞照客觞.臯夔真有自,箕颍更相望.留务尊台简,私游费橐装.侧聆图任切,安得久彷徉."
    ]
  },
  {
    "title": "未知",
    "author": "未知",
    "paragraphs": [
      "孝飨邦仪重,亲祠祏室开.推尊二祧合,献力九宾来.宝蔡前涓日,祥霙近弭灾.钩陈严法仗,绵𫈵谨容台.祓坐皇为邸,登车斗转魁.三辰随藻衮,百末湛云罍.徧祼灵心像,终歌帝祉隤.华绅纷岳抃,端阙俨天回.蝇笔言丝慎,鸡场赦鼓催.好生先祝网,作解遂成雷.贲有戋丘帛,刑无弃道灰.须知蒙福意,万事入康哉."
    ]
  },
  {
    "title": "未知",
    "author": "未知",
    "paragraphs": [
      "谁谓留都剧,翻同小隠年.沐头休吏日,闭阁读书天.竹町能依沼,山楼解纳烟.瘿床闲拥肿,茅栋自连蜷.岸阔沙留鸟,波平树系船.雨荷朝橐重,霜果佛唇鲜.玉甃浮杯地,冰涵给酿泉.处阴灵蔡老,背坞晚䴥眠.弈思才知路,琴欢肯要弦.扇声方樾外,屐齿野桥边.宫钥虽尸宠,岩廊合避贤.有恩沦骨髓,无术效埃涓.圭祀田供粟,公餐月费钱.不知瓜代满,痴尹恋山川."
    ]
  },
  {
    "title": "未知",
    "author": "未知",
    "paragraphs": [
      "上月神灯节,年康警跸游.蒲池渭阳庙,银阙海中洲.羽扇排云出,飚轮抱日流.徧升均瑞祝,合宴宠灵休.画扆霞明坐,春山彩作楼.鸾歌参帝乐,麟脯助皇羞.斟酌尧衢饮,惊呼汉殿优.天襟知众乐,处处驻宸斿."
    ]
  },
  {
    "title": "未知",
    "author": "未知",
    "paragraphs": [
      "政革秦余暴,文兴汉德优.中经虽并集,逸典更旁求.使节褒遗训,儒林补大猷.家无藏壁恨,人弭挟书忧.探穴资遐览,燃藜𥩟对雠.因斯流略盛,终古冠缇油."
    ]
  },
  {
    "title": "未知",
    "author": "未知",
    "paragraphs": [
      "磊落离幽壤,沈潜莫记年.支机形迥出,蕴玉势相连.空穴云犹抱,坳纹溜欲穿.虎蹲休怯射,羊叱待逢仙.峭拔希千仞,参差异一拳.讵闻轻宋璞,可要逐秦鞭.翠峙晴轩影,寒生晓槛烟.到公棋未胜,张颢印虚传.齐碣思闲馆,圯桥意旧编.何当成五色,炼质补娲天."
    ]
  },
  {
    "title": "未知",
    "author": "未知",
    "paragraphs": [
      "双树遗真宇,青鸳切紫氛.路盘千岭出,钟逼九天闻.林影随崖断,泉声遇石分.晓风先得日,春崦易藏云.佛果当轩落,仙苗护砌薰.客尘聊自拂,稽首贝多文."
    ]
  },
  {
    "title": "未知",
    "author": "未知",
    "paragraphs": [
      "发策非乡秀,瘝官玷郡联.恩深育莪沚,技薄戴盆天.病骨三钟粟,铦锋一割铅.怀能真鼫鼠,惜己甚寒蝉.吏笑移书卧,人讥面壁禅.曹符忧倥偬,邑教昧平镌.席上巾酾酒,斋中易绝编.隙尘吹晓日,瓮隧引春泉.戒养聊馨膳,将芜敢命篇.区区犬马志,何术谢陶甄."
    ]
  },
  {
    "title": "未知",
    "author": "未知",
    "paragraphs": [
      "秋宇霜华极,翻成暮雪飘.影迷霄桂满,气助海钟调.梅蘤装宫树,芦花著浦苕.喜延梁客酒,愁敝洛人貂.碧瓦千沟丽,银塘一色消.雅篇工状物,精思入参寥."
    ]
  },
  {
    "title": "未知",
    "author": "未知",
    "paragraphs": [
      "芳历峥嵘岁,平台沆漭天.初惊飞砾集,坐觉雨花妍.未夜珠还乘,非春玉作田.何尝甘絮后,正是占梅前.乱影都难拟,幽光只自鲜.辟寒金贮屋,障淖锦裁鞯.回旋凌波舞,轻明饮露仙.去应迷粉水,来欲助琼筵.有浦皆捐珮,何窗不列钱.幽兰君自许,侬意怯么弦."
    ]
  },
  {
    "title": "未知",
    "author": "未知",
    "paragraphs": [
      "节晚云虽暗,年丰气自嘉.乘寒初集霰,向夕遂韬霞.缓舞先萦洛,妍歌不待巴.无声来物表,一色共天涯.露失仙人掌,春惊驿使花.拂帘珠淅沥,装树玉查牙.护石云惭素,开楼月让华.海边鸥误客,辽左鹤迷家.粉液塘冰厚,琼苗陇麦斜.中邦盈尺喜,何必问龙沙."
    ]
  },
  {
    "title": "未知",
    "author": "未知",
    "paragraphs": [
      "节候春虽往,年华暑未残.莲香开佛座,竹老退刘冠.戏渚藏赪尾,鸣臯濯素翰.堇葵红不一,蒲稗绿多端.宜物心无对,深根气自完.功名俱画餠,虚玷拥旄官."
    ]
  },
  {
    "title": "未知",
    "author": "未知",
    "paragraphs": [
      "禁籞含晖地,春英浥露天.万柯蒸协气,双蘤应祥篇.傃日香弥酷,乘风艳欲然.联葩宸屋外,交影帝觞前.咏掩华跗秀,名均紫脱妍.朝緌歌茂贶,声冠亿斯年."
    ]
  },
  {
    "title": "未知",
    "author": "未知",
    "paragraphs": [
      "太宇星津曲,灵葩帝囿中.丹房忽三出,宝艳更双融.采绚仙囊露,香翻沛筑风.柔祇宁爱宝,元化自为工.草让中唐瑞,兰嗤下畹丛.甘泉宸象洽,无独赋青葱."
    ]
  },
  {
    "title": "未知",
    "author": "未知",
    "paragraphs": [
      "逢旦光华盛,登贤命数优.郎星太微后,史局道山头.违咫尧心屋,疏藩禹贡州.使旟飞隼出,台劄偃波留.旧赐薰兰被,新装彍弩驺.陕分歌召伯,屠饯宠韩侯.泽国龙为节,桑郊鹿并辀.斋中无煨酒,铃下识轻裘.卤簿分宾帟,江山入宴楼.蜀波余柹尽,楚野恶氛收.后乘追文学,先春召督邮.暂稽华黼赐,聊听昔襦讴.父子云屏隔,盐梅宝铉求.归来循吏政,终古冠缇油."
    ]
  },
  {
    "title": "未知",
    "author": "未知",
    "paragraphs": [
      "岑寂省庐幽,诸曹吏始休.空烟催树晚,急雨借庭秋.暮影层波动,簷声万绠流.缥墙明叠藓,坳径聚浮沤.乱湿缘虚隙,微凉袭翠帱.拙艰兼寓直,潘鬓怯搔头."
    ]
  },
  {
    "title": "未知",
    "author": "未知",
    "paragraphs": [
      "宸扆尊农扈,滮池入禁廛.耨区周耜熟,分墢禹沟连.苒苒香塍色,油油瑞亩烟.弭灾消暴𫋌,迎稔嘒鸣蝉.国伫曾孙稼,天临近署田.叨陪凝跸赏,惭乏梦鱼篇."
    ]
  },
  {
    "title": "未知",
    "author": "未知",
    "paragraphs": [
      "星纪吴开国,云司汉望郎.新陪豹尾乘,便袭虎头囊.竹箭分兵契,钟官办使装.苑鶑留祖席,江鹤避归樯.世往高台露,春余野径香.欲知民乐意,讼树接维桑."
    ]
  },
  {
    "title": "未知",
    "author": "未知",
    "paragraphs": [
      "偶作城隅逝,居然物外期.林风瓢易觉,山雨石先知.藤老犹依格,沟斜更会池.看蝉琴误曲,过树路成歧.节近吹花酒,欢留败袄棋.主人名族后,啸竹客忘疲."
    ]
  },
  {
    "title": "未知",
    "author": "未知",
    "paragraphs": [
      "朴遬参邦彦,幽忧负主恩.投身采樵路,脱籍上车门.病肘垂杨老,尘眸覆鉴昏.于陵三咽味,楚泽九升魂.喘甚吴牛惫,名非卫鹤尊.箪瓢舍桑客,井臼寄孥村.引重繄心照,衔哀托涕痕.余生何足问,姑学牧鸡豚."
    ]
  },
  {
    "title": "未知",
    "author": "未知",
    "paragraphs": [
      "落落穷阎静,萧萧晚岁昏.臣饥徒索米,童小未应门.清世为尘诮,私家出沐恩.斗回非挹酒,天远讵兼盆.腐烂翔鹓鼠,青黄断木樽.容容谁觊福,栩栩自交魂.衰柳空烟穗,寒苔叠雨痕.鸣蛙沈故沼,噪雀恋空园.有客嘲黔突,无人赏负暄.终期六百石,初服卧丘樊."
    ]
  },
  {
    "title": "未知",
    "author": "未知",
    "paragraphs": [
      "北沼凉归早,西轩火正流.萤光偏爱夜,蛩语最知秋.好月因云暗,清风为树留.烟来昏翠幕,雾下失沧洲.河转疑天侧,星回恨岁遒.惟余双鹤唳,不减到林丘."
    ]
  },
  {
    "title": "未知",
    "author": "未知",
    "paragraphs": [
      "泽国梅蒸早,郊云泄雨多.阴泉涌阶穴,重雾宿庭柯.月魄藏仙驭,山头洗佛螺.朝虹饮江曲,夜电发岩阿.纤箑清初暑,香䓖辟旧疴.官闲门自静,不为翟公罗."
    ]
  },
  {
    "title": "未知",
    "author": "未知",
    "paragraphs": [
      "摄飨蠲祠令,精心属辅臣.斋房贪结佩,归轼阻均茵.鹄鼎庖羞洁,鸡枝殿树春.坐凝虚室白,行祓大宫神.政伫畴咨若,朝瞻已事竣.三秋怀盛德,方信采萧人."
    ]
  },
  {
    "title": "未知",
    "author": "未知",
    "paragraphs": [
      "公秫丰秋酿,兵厨絜燕罍.如何勤使传,不许釂离杯.蚁瓮方涵液,鸱幐幸载醅.欢游虽暂隔,飞藻已先回.左手螯初美,东篱菊尚开.故人宽礼分,一笑伫行台."
    ]
  },
  {
    "title": "未知",
    "author": "未知",
    "paragraphs": [
      "尧壤环中甸,周麰冠百昌.时均十雨润,天报两歧祥.善气滋繁粒,薰风拥翠芒.初疑禾异亩,更觉黍非香.献状宸襟悦,披图国颂飏.史臣谁汗简,休应谱斯箱."
    ]
  },
  {
    "title": "未知",
    "author": "未知",
    "paragraphs": [
      "天极三元会,星精五福游.神光来集夜,邦祝此迎秋.导献森威节,严真默翠帱.醴觞琼借液,牲俎面为羞.蕊简空歌续,金支宝焰流.宰衣纷曳绣,僊𧜭俨居楼.降格云颓席,归欢电翼辀.种祠知汉德,时介万灵休."
    ]
  },
  {
    "title": "未知",
    "author": "未知",
    "paragraphs": [
      "駮议东曹重,修书秘府荣.缘何厌庐久,便作偃藩行.戒道熊文戟,腾装鹤膝兵.尧云迷阙曙,淮雨破舟程.竹契将恩远,江波共政清.向愁窗岫好,谁赏谢宣城."
    ]
  },
  {
    "title": "未知",
    "author": "未知",
    "paragraphs": [
      "近署新层构,仙跗锡宝题.凝章下天汉,布画俨星奎.榜势虬檐负,缯华凤押栖.崇儒推宴豆,观象耸朝闺.九张需云洽,三休贺雀迷.从兹河洛奥,并在紫垣西."
    ]
  },
  {
    "title": "未知",
    "author": "未知",
    "paragraphs": [
      "纪节符阳序,承恩出上阑.厨均尧脯膳,优集汉觞欢.紫菊吹花酎,丹萸辟恶丸.秋光浮翠帟,杂蘤珥华冠.宫树遥分柞,林苕且辨兰.神池翻瑞鹄,帝竹隠歌鸾.烟阙云中见,严城斗外看.欲知人意悦,霏雾满归鞍."
    ]
  },
  {
    "title": "未知",
    "author": "未知",
    "paragraphs": [
      "春物昌昌曲沼门,已宜留客置芳樽.柳丝到地烟无力,花脸迎阳露有痕.歌待瑶箱惊幕燕,舞留纨袖付庭鹍.清明元巳俱堪会,莫遣香槽玉液浑."
    ]
  },
  {
    "title": "未知",
    "author": "未知",
    "paragraphs": [
      "春草江南瑞霰霏,溪山千叠共清辉.林繁不辨妆梅落,川秀空疑月蚌归.夕苑萦丛聊自舞,横塘拂水更低飞.民畴脉偾农祥近,壤有尧歌绝晋饥."
    ]
  },
  {
    "title": "未知",
    "author": "未知",
    "paragraphs": [
      "霄极郎星护帝垣,出分鱼竹夸歌喧.邮通五尺秦人道,吏拥双朱汉守轓.粉闼荀香虚旧帐,铃斋渝舞釂清樽.归来何处应严召,振鹭神庭铸马门."
    ]
  },
  {
    "title": "未知",
    "author": "未知",
    "paragraphs": [
      "春晦西峰雁塔开,香云清梵彻昭回.初疑咒钵降龙出,终似军持注水来.百谷根茎流慧润,四郊氛祲卷旸灾.守臣无状均灵贶,如验元非赞燮才."
    ]
  },
  {
    "title": "未知",
    "author": "未知",
    "paragraphs": [
      "跨陌津桥十里亭,前驺横绝犯严更.银河荡漾斜垂地,瑶斗阑干倒倚城.苑阔树头迷阙影,川长烟外认滩声.农畴闵雨心祈切,上尽丛祠日未明."
    ]
  },
  {
    "title": "未知",
    "author": "未知",
    "paragraphs": [
      "城上繁星五鼓初,江臯申祷访精庐.林回半隠翔鸳刹,野阔平飞画隼旟.十地真容陪合掌,百城甘澍待随车.先秋闵雨农心乐,宜在麟编直笔书."
    ]
  },
  {
    "title": "未知",
    "author": "未知",
    "paragraphs": [
      "昔岁西都饯使旗,今兹何幸复相依.颍川士族占星聚,辽海乡人看鹤归.乘塞惠风消战略,论文精辩破谈围.衰翁不敢言恩旧,但惜匆匆别袂挥."
    ]
  },
  {
    "title": "未知",
    "author": "未知",
    "paragraphs": [
      "里占西豪族望雄,一隅幽概掩隆中.彩鸳戢翼高梧在,蔚豹成章旧雾空.冷接安斋投辖井,细生吟榭快襟风.谢庭罗宅资真赏,兰有清芬菊有丛."
    ]
  },
  {
    "title": "未知",
    "author": "未知",
    "paragraphs": [
      "羲轮亭午烁炎威,溪上轩窗匝翠微.野泽蒲深初类堞,坏垣苔老半成衣.争花晚蝶萦丛住,避弋惊禽截浦飞.一袵雄风消内热,高门无意事轻肥."
    ]
  },
  {
    "title": "未知",
    "author": "未知",
    "paragraphs": [
      "俊辅西还玉体痊,银台归兴且陶然.谈经宝序常迎日,膝席清司最近天.君拂翠緌朝右贵,我惊华发鉴中鲜.洛都巴俚虽求旧,莫累阳春一种传."
    ]
  },
  {
    "title": "未知",
    "author": "未知",
    "paragraphs": [
      "台阶抽得冒荣身,且喜西都见故人.仪世瑞鹓曾接翼,论交寒柏不知春.樽前高意青云旧,鉴里流年白发新.争奈诏书催上道,谈犀从此日生尘."
    ]
  },
  {
    "title": "未知",
    "author": "未知",
    "paragraphs": [
      "谢病弥年叹偃床,知君灵气本无伤.论筌自识忘筌意,失马终为得马祥.心到不贪方是宝,物归何有即名乡.西都老尹欢迎近,预喜遥临照席光."
    ]
  },
  {
    "title": "未知",
    "author": "未知",
    "paragraphs": [
      "平台飞雪欲成花,有客西征感鬓华.内史江莼空入梦,下邽罗雀此还家.鸿声不断关云黑,角弄初休陇月斜.駉牧未妨称吏隠,田园自有故侯瓜."
    ]
  },
  {
    "title": "未知",
    "author": "未知",
    "paragraphs": [
      "绿发仙郎冠誉髦,垦田分土汉家曹.诏颁紫检琼芝熟,歌阕青天剑栈高.巴蒟溢盘馨昼馔,郫筒环席荐春醪.西征自叱忠臣驭,千古王尊直笔褒."
    ]
  },
  {
    "title": "未知",
    "author": "未知",
    "paragraphs": [
      "废垒孤亭四面风,座疑身世五湖东.长天野浪相依碧,落日残云共作红.渔缶回环千艇合,巷蒲明灭百帆通.恍然归兴无人会,闲向青冥数塞鸿."
    ]
  },
  {
    "title": "未知",
    "author": "未知",
    "paragraphs": [
      "内史清班近侍臣,过家恩告曰俞新.邮中别夜星催晓,殿里归年树约春.几日词垣栖健笔,九秋朝橐冒征尘.西州归马欢迎处,定有临邛负弩人."
    ]
  },
  {
    "title": "未知",
    "author": "未知",
    "paragraphs": [
      "几日星催召节飞,迎车千盖溢郊畿.秦城璧返蝇休污,轩阁巢高凤始归.两憩甘棠歌美化,重攀温树怅流晖.因君更感忠虔意,夕梦翩翩遶帝闱."
    ]
  },
  {
    "title": "未知",
    "author": "未知",
    "paragraphs": [
      "故人同省复同班,且喜先归奉帝銮.居守乍抛留宅钥,造朝重拂宝梁冠.仙楹夕霭通飚驭,秘庑晨晖转露盘.我有寸心空恋主,扪膺难把向君看."
    ]
  },
  {
    "title": "未知",
    "author": "未知",
    "paragraphs": [
      "俊誉由来服搢绅,更烦余略霁边尘.威留玉帐时无战,班入金华地最亲.昔看草辞知大笔,今荣除馆识嘉宾.一章求旧人知否,媮俗都融郢曲春."
    ]
  },
  {
    "title": "未知",
    "author": "未知",
    "paragraphs": [
      "泥检封香矞露浓,汉庭新册颍川功.朱轓按俗麟符郡,青被为郎斗籍宫.俭幕卷云宾履隔,郢楼翻雪饯壶空.明光伏奏前期近,备对芳兰溢握红."
    ]
  },
  {
    "title": "未知",
    "author": "未知",
    "paragraphs": [
      "几夕烧熏歇被绫,东南使部望前旌.武泥给板言如綍,汉庾临波粟似京.露橘千头丰岁籍,江鲈百尾饫盘鲭.计筹暂尔烦经画,囊橐行看用老成."
    ]
  },
  {
    "title": "未知",
    "author": "未知",
    "paragraphs": [
      "感会由来属俊贤,谁知出处更相先.蒲且卷弋冥鸿日,荀令开池浴凤年.佚老疏金催具酒,济时商楫正横川.高风盛德俱难状,留与名山信史传."
    ]
  },
  {
    "title": "未知",
    "author": "未知",
    "paragraphs": [
      "粉闼仙郎鬓未秋,懿文精力允佥求.新荣亳忌祠神馆,更按乔卿露冕州.楚匦贡茅纷骑置,蜀艘移粟蔽江流.富人缓役承平士,肯学研桑苦运筹."
    ]
  },
  {
    "title": "未知",
    "author": "未知",
    "paragraphs": [
      "百舍星文动使轩,汉家初赐办装钱.犀株卫帐并儿勇,鹄发迎涂绛老贤.岁稔万箱资转粟,时平三策罢开边.中宸图旧恩方渥,几日从容武帐前."
    ]
  },
  {
    "title": "未知",
    "author": "未知",
    "paragraphs": [
      "憭栗霜华六幕空,丹萸成佩菊芬丛.香浮彭泽仙巾酒,影落龙山宴帽风.诗笔娱情真泣豆,舞腰回节更惊鸿.夕阳峣榭愁重顾,不见舂陵旧鬰葱."
    ]
  },
  {
    "title": "未知",
    "author": "未知",
    "paragraphs": [
      "西峙东流意欲分,紫箫呼凤隔烟闻.书因屡答机无素,梦为频惊峡费云.羽帐枕寒晨未转,玉楼衣冷夜还薰.琴乌一曲何曾听,七十鸳鸯失旧群."
    ]
  },
  {
    "title": "未知",
    "author": "未知",
    "paragraphs": [
      "勤勤书札问青毡,郧水逢知似曩缘.海燕不忘栖厦日,霜松宁有改柯年.陪京玉节诸侯上,坐省华貂百辟先.朝夕公归领冠剑,定应偏作故簪怜."
    ]
  },
  {
    "title": "未知",
    "author": "未知",
    "paragraphs": [
      "边亭春色感离居,犹记衰龄本命余.樽味阻陪曹相国,带围空老沈尚书.军中鼓吹千蹄马,物外风烟一壑鱼.干栋不材须适分,愿公容我作庄樗."
    ]
  },
  {
    "title": "未知",
    "author": "未知",
    "paragraphs": [
      "粉署郎潜已十年,囊毫奏议委千篇.耻论颇牧云中级,去咏齐夷海国泉.路控驿疆逢瑞翟,气收炎浦见飞鸢.铃斋宴坐真腴盛,几种天花落帐前."
    ]
  },
  {
    "title": "未知",
    "author": "未知",
    "paragraphs": [
      "西溪本慰寂寥人,何幸开樽枉胜宾.一岸仙山平压野,两陂官柳绿围春.我虽酩酊能骑马,君自风流偶垫巾.更愧和篇寻故笔,试开荷橐久生尘."
    ]
  },
  {
    "title": "未知",
    "author": "未知",
    "paragraphs": [
      "年华摇落自骚骚,衰境牵人更畔牢.月里惊乌愁夜永,箧中团扇恨风高.烟霏曲霤蜘蛛织,气袭空阶蟋蟀号.恩重才疏归计晚,可怜身世一鸿毛."
    ]
  },
  {
    "title": "未知",
    "author": "未知",
    "paragraphs": [
      "城头吹角乱昏鸦,坐敞空楼感岁华.遥电不知何处雨,狂风还送一年花.洛桥禊席随流水,箕岭仙巢倚暮霞.出处半生虽未决,归心常傍故侯瓜."
    ]
  },
  {
    "title": "未知",
    "author": "未知",
    "paragraphs": [
      "督府迢迢瘴海城,掾曹三语蔼兰馨.归邮托信梅华暖,仙剂蠲疴薏子灵.蚌月射楼吟思苦,鸡潮惊枕醉魂醒.外台谁举沈僚俊,编著黄堂有政经."
    ]
  },
  {
    "title": "未知",
    "author": "未知",
    "paragraphs": [
      "问君何事拙谋身,竹坞溪斋养钝人.白鹭仪形闲照水,野鶑言语乱嘲春.半生已悔婴朝绂,万境方将付客尘.自笑经旬无宴具,对花孤坐咽琼津."
    ]
  },
  {
    "title": "未知",
    "author": "未知",
    "paragraphs": [
      "秘苑神池帐殿开,钩陈遥卫斗车来.柳舒瑞雾迎僊跸,花献天香入寿杯.恋藻文鳞争聚散,听韶丹翼剩徘徊.朝簪尽庆千龄会,薰曲汾歌即席陪."
    ]
  },
  {
    "title": "未知",
    "author": "未知",
    "paragraphs": [
      "倾坐仙姿掩石麟,奉章车府应观宾.谢庭早占芝兰族,禹会初陪玉帛臣.削牍西清催笔距,赐衣中禁换袍银.东归待看荣乡品,年似终童禄及亲."
    ]
  },
  {
    "title": "未知",
    "author": "未知",
    "paragraphs": [
      "春风秘殿翳华芝,亲见枚臯作赋时.秀色并开棠树萼,隽科先赏桂林枝.汉邮给传蕃恩告,蜀醑浮觞荐寿祺.几日陕郊迎郡副,车前悬弩杂军麾."
    ]
  },
  {
    "title": "未知",
    "author": "未知",
    "paragraphs": [
      "老持藩印守河冲,苟禄惟知恋轼熊.游旧最叨青眼客,埏陶今仰黑头公.巢由逸躅心空断,儒墨常谈耳欲聋.自笑晚年经济业,焚香静坐习元功."
    ]
  },
  {
    "title": "未知",
    "author": "未知",
    "paragraphs": [
      "阁铃无响昼辉迟,短发山巾尽日欹.战蚁群行开蛰后,暝禽相语欲栖时.遥通窦水添新溜,密数庭花记落枝.讼息宽条恩莫报,晚年余有白云期."
    ]
  },
  {
    "title": "未知",
    "author": "未知",
    "paragraphs": [
      "忝司宫钥忽三年,恩借闲州得颍川.楚北苍茫轩后野,国南膏沃许人田.汉台褒凤今难继,荀里占星俗尚传.更頼鸭陂能慰我,铃斋西畔似江天."
    ]
  },
  {
    "title": "未知",
    "author": "未知",
    "paragraphs": [
      "本愧虚名类斗箕,更堪华阁玷缨緌.海边不觉飞凫少,天外宁知吓鼠饥.倦客风霜嗟右席,故巢烟雨老南枝.新年定有澄清劾,归守东冈固未迟."
    ]
  },
  {
    "title": "未知",
    "author": "未知",
    "paragraphs": [
      "八月高空卷断霓,落霞残照掖门西.仙城气暖犹藏雾,辇路尘清不杂泥.殿里风回闻禁漏,阙边云敛见丹梯.迎寒便立甘泉仗,扈从应无七圣迷."
    ]
  },
  {
    "title": "未知",
    "author": "未知",
    "paragraphs": [
      "楚辞虚美独醒贤,左手香螯伴醉眠.国器载归壶似腹,江萍兴罢幕为天.雪楼珠丽巴人曲,芝馆尘生洛浦田.昼枕蝶魂方适兴,莫教痟意傍鹍弦."
    ]
  },
  {
    "title": "未知",
    "author": "未知",
    "paragraphs": [
      "衰鬓星星倦折腰,十年归就故山樵.临江径坏茅围屋,颍水风清树厌瓢.防蠹旧编裁竹牒,蠲疴珍剂访芝苗.鬻文谋食机心尽,试为劳生谕炙鸮."
    ]
  },
  {
    "title": "未知",
    "author": "未知",
    "paragraphs": [
      "悔倚危栏望夕霏,临高无事亦依依.天长去鸟几时返,风罢孤云何处归.一世功名惭击节,百年耕凿愿忘机.衔恩感旧谁能免,犹喜荒洲在日围."
    ]
  },
  {
    "title": "未知",
    "author": "未知",
    "paragraphs": [
      "太寝陪祠宿斗城,宠颁通夕助斋明.吴包瑞果金衣润,闽焙春团宝月盈.满腹鸱幐催御酒,溢杯羊䘓识君羹.甘滋饱德殊无寐,坐数章沟肃唱声."
    ]
  },
  {
    "title": "未知",
    "author": "未知",
    "paragraphs": [
      "冠剑中休会禁扃,暂欹孤枕拂云屏.汉臣责重非真醉,楚客秋高恨独醒.宝墨喜窥前赐榜,华绦犹记旧呼铃.诏催终宴箫韶动,更学鶢鶋子细听."
    ]
  },
  {
    "title": "未知",
    "author": "未知",
    "paragraphs": [
      "初服仍从洛涘居,鸣蛙铙吹满前除.露园柘弹愁逢雀,磻渚璜钩枉饵鱼.蜡屐幽怀高下齿,斲轮真想古今书.汉人尚自嘲频解,犹得凝神守泊如."
    ]
  },
  {
    "title": "未知",
    "author": "未知",
    "paragraphs": [
      "弥旬出沐道山头,僦庑萧萧避俊游.枉是胸中无块垒,可能皮里有阳秋.驾车款段惭乡品,托乘鸱夷笑客愁.曲突无烟宾坐冷,时闻庭雀一啁啾."
    ]
  },
  {
    "title": "未知",
    "author": "未知",
    "paragraphs": [
      "戍楼西北最凌空,倦客凭阑八月风.一曲黄河连野浊,半规残日背人红.山林枉负沉冥志,刀笔终无尺寸功.犹喜不迷存阙地,绛英瑶斗虎牢东."
    ]
  },
  {
    "title": "未知",
    "author": "未知",
    "paragraphs": [
      "百尺空台河上城,远波虚籁助秋声.过穷旅雁书难得,啼杀饥乌曲未成.急节何当容白发,流尘只欲傍华缨.临高莫讶频东顾,忧国思君不为名."
    ]
  },
  {
    "title": "未知",
    "author": "未知",
    "paragraphs": [
      "我来秋色逼霞曛,更作凭阑远望人.山口远衔遥白渡,水头斜略小平津.年华有恨惊心去,世事无端刺眼新.深愧具茨芝术在,挂冠终拟狎尧民."
    ]
  },
  {
    "title": "未知",
    "author": "未知",
    "paragraphs": [
      "东家华衮屡垂褒,倾耳幽兰郢唱高.雪苑曳裾惭赋客,春塘飞笔见诗豪.千金秦市文终贵,九奏钧天梦自劳.他日海槎如犯斗,愿将孤迹托星曹."
    ]
  },
  {
    "title": "未知",
    "author": "未知",
    "paragraphs": [
      "绿发仙郎得郡新,颍川重喜拂征尘.樽前道旧情无改,马上裁篇笔有春.万里江山迎使旆,九门冠剑别朝绅.请君更读韦平传,莫把家声苦让人."
    ]
  },
  {
    "title": "未知",
    "author": "未知",
    "paragraphs": [
      "岁阴谁不感摧颓,更值亨衢出处催.根柢只堪陪栎社,功名何足玷云台.览穷文史篇章倦,过尽荣华老病来.宫衮裁诗褒意厚,昏瞳刮膜喜重开."
    ]
  },
  {
    "title": "未知",
    "author": "未知",
    "paragraphs": [
      "药匕蠲疴去近班,主台西邑借余闲.梢云翠色凌霜罢,巢阁仙姿瑞世还.秋沼萦心林下水,晓楼供目雨余山.更逢酬唱俱清润,冰玉相辉戚苑间."
    ]
  },
  {
    "title": "未知",
    "author": "未知",
    "paragraphs": [
      "青管裁篇属旧僚,赓歌奇意亦飘飘.横徽曲妙谁逃赏,过物风清尽应箫.此路烟霞催入洛,他年簪笏庆归朝.乘秋不奈多高兴,重取兰薰答楚谣."
    ]
  },
  {
    "title": "未知",
    "author": "未知",
    "paragraphs": [
      "卷帷收扇暮凉初,秋意盈襟小疾除.池面宿烟荷盖老,阶唇漏日竹阴疏.虚舟触物真无意,高枕论才似有余.学道知非堪自哂,眼昏方读贝多书."
    ]
  },
  {
    "title": "未知",
    "author": "未知",
    "paragraphs": [
      "花落亭亭素脸开,忍寒刚欲背春来.已迷江令琼花树,更傍周王璧水台.楚馆娇云愁梦断,洛廛香雪待风回.一枝寄远真何益,费尽南朝陆凯才."
    ]
  },
  {
    "title": "未知",
    "author": "未知",
    "paragraphs": [
      "经年掩卧席凝尘,载喜西都接赋宾.照坐仙姿嵇玉冷,醉心英气瑾醪醇.斑衣就养垂华组,葆发伤秋岸幅巾.更谢妍谈殊未已,肯将车驷诮原贫."
    ]
  },
  {
    "title": "未知",
    "author": "未知",
    "paragraphs": [
      "蜀痟平日掩芳樽,星籥年凋景易奔.天远断芦催序雁,庭空飞雪妬离鹍.颜瓢枉乐堪忧巷,汉履犹思待诏门.月署仙郎多丽唱,苦嗟池草久迷魂."
    ]
  },
  {
    "title": "未知",
    "author": "未知",
    "paragraphs": [
      "日出东郊郢路分,斑骓嘶断怅离群.汉庭习𫈵仙曹远,楚驿攀梅使绶薰.蚁酎百壶凝桂溢,鹄歌三阕转珠闻.登临如赋兰台事,十二峰前尽有云."
    ]
  },
  {
    "title": "未知",
    "author": "未知",
    "paragraphs": [
      "云构崔嵬敞梵筵,皇家基运此兴先.如存不改当阳坐,善护常开种福田.四彻金绳规宝所,九衢琼树宿非烟.须知补旧延洪意,重数仙人拂石年."
    ]
  },
  {
    "title": "未知",
    "author": "未知",
    "paragraphs": [
      "早拂华簪谒冕旒,五更残点便鸣驺.星沈长乐钟声外,月挂觚棱阙影头.弱翮讵堪仪振鹭,孤怀终欲信群鸥.更惭晨坐鸿枢府,容鬓先于省树秋."
    ]
  },
  {
    "title": "未知",
    "author": "未知",
    "paragraphs": [
      "绀幰鸣珂万盖翔,九门冠剑拥晨光.城连南北长安斗,殿倚东西太极堂.云里铜乌风作籁,天边金掌露成霜.微生备位如葵藿,只有倾心奉圣王."
    ]
  },
  {
    "title": "未知",
    "author": "未知",
    "paragraphs": [
      "法家高议集朝緌,成绩连茅被帝晖.均赏已知羊胃烂,铭恩偏觉鼠肝微.泥涂枉入鸿钧用,腹背还凭逸翮飞.天禄半生瘨眩病,犹堪持帚扫朱扉."
    ]
  },
  {
    "title": "未知",
    "author": "未知",
    "paragraphs": [
      "楚客才多不奈秋,长安赴集苦淹留.半纶绶采缁尘化,十幅帆阴素潦收.离恨枉能宽带眼,归期犹喜咏刀头.督租勾簿真沈俊,终冀梁台一召邹."
    ]
  },
  {
    "title": "未知",
    "author": "未知",
    "paragraphs": [
      "溪斋元巳得嘉宾,曲曲烟渠逗翠沦.泼火乍经三月雨,泛觞重记九年春.风前小舞惊余雪,梁外清歌落暗尘.此会贵交应绝拟,斗枢星掖两贤臣."
    ]
  },
  {
    "title": "未知",
    "author": "未知",
    "paragraphs": [
      "几曲鸣溪抱啸台,阴阴野气压浮埃.林间幽鸟自相语,水上落花何处来.逃相故畦无废汲,封侯修竹是元栽.三川病尹妨贤久,终卜邻扉养不才."
    ]
  },
  {
    "title": "未知",
    "author": "未知",
    "paragraphs": [
      "沈臂惊秋肉减分,晓波衰柳对离群.臣饥枉索中都米,卿事犹参下国军.三袭赋台抛苑雪,一廛乡树辨江云.坐曹少茹徒劳叹,南阙干霄迟献文."
    ]
  },
  {
    "title": "未知",
    "author": "未知",
    "paragraphs": [
      "骊驹黄鹄两成歌,即席愁颜惨未酡.旧客仙坛红遶杏,怨魂春水绿生波.缔交英域银袍丽,宴族诗庭玉树多.简牍三千行自鬻,汉家鼇阙鬰嵯峨."
    ]
  },
  {
    "title": "未知",
    "author": "未知",
    "paragraphs": [
      "峤外归来白发新,胸中无物有经纶.局当辕下骅骝足,倚著门边肮脏人.风雪又残梁苑岁,烟萝谁管楚山春.由来荣悴多如此,莫为前薪怨后薪."
    ]
  },
  {
    "title": "未知",
    "author": "未知",
    "paragraphs": [
      "十种仙葩各有名,相逢暂似到周京.簪端珥萼头虽白,酒面含华眼更明.风暖天香吹不断,露深宫彩洗初成.慇懃数尽千重叶,未抵衔恩感旧情."
    ]
  },
  {
    "title": "未知",
    "author": "未知",
    "paragraphs": [
      "新年西圃带轻寒,芳意含华洽客欢.瑞露只知催濯锦,朝霞犹欲隠乘鸾.暗期玉蕊蜂窠润,偷裛天香蝶粉干.应为主人恩不浅,并留颜色占春阑."
    ]
  },
  {
    "title": "未知",
    "author": "未知",
    "paragraphs": [
      "日永春残陋巷深,四邻萧寂小山林.张罗门外人惊爵,仰秣槽中马听琴.燕坐角巾移竹影,野谈争席占墙阴.灌园本是三公事,俋俋闲舒傲世心."
    ]
  },
  {
    "title": "未知",
    "author": "未知",
    "paragraphs": [
      "三袭觚坛夜未央,金支蟾彩共荧煌.凤舆遥憩壝门次,翟尾交分褥路香.星魄媪神联绀席,文宗武祖侑瑶觞.万灵醉止纯休集,方信周家骏命长."
    ]
  },
  {
    "title": "未知",
    "author": "未知",
    "paragraphs": [
      "园林春去自无欢,宴幕经旬掩客盘.雾野关河非意失,晓楼风雨不时寒.空梁燕湿休矜舞,曲沼蛙鸣且为官.嵩少归心堪怅望,紫芝赪桂老琼峦."
    ]
  },
  {
    "title": "未知",
    "author": "未知",
    "paragraphs": [
      "柳长花歇夏云初,幽圃寻芳但绿芜.不分伯劳随阿母,生憎蛱蝶效当涂.昏沈岭雾吞斜日,寂寞溪烟压翠蒲.欲拂琴徽销客恨,哑哑城曲已啼乌."
    ]
  },
  {
    "title": "未知",
    "author": "未知",
    "paragraphs": [
      "苑路轻骖拂晓霞,斗城南畔列侯家.临邛贵客倾中坐,漳水词人记后车.一石蒲桃先载酒,万株金谷正交花.风光不减兰亭会,醉墨凭君纪岁华."
    ]
  },
  {
    "title": "未知",
    "author": "未知",
    "paragraphs": [
      "汉家遗堵满山川,六里东西遂渺然.寒日似愁圭影地,秋风真作黍离天.五株杏发陵无邑,一项茅荒井失田.更叹道边多弃骨,可能犹为直如弦."
    ]
  },
  {
    "title": "未知",
    "author": "未知",
    "paragraphs": [
      "方底丁宁细札书,豫章都会冠全吴.垂腰三品龟衔绶,卫帐千兵虎刻符.药省树翻抛赐笔,练江波静见还珠.西山五色多仙饵,铃阁无声道有腴."
    ]
  },
  {
    "title": "未知",
    "author": "未知",
    "paragraphs": [
      "皇心精祷动昭回,嘉雪乘时弭岁灾.先作飞霙随腊舞,便含膏泽趁春来.天渊百顷移星汉,禁籞千枝傲岭梅.一曲巴人虽下里,愿持欢意助康哉."
    ]
  },
  {
    "title": "未知",
    "author": "未知",
    "paragraphs": [
      "古丘危磴接云梯,远目临高意自迷.千里绿芜平野北,半边红日乱峰西.台倾邺苑多残瓦,凤没漳河失故隄.近塞春郊无胜事,跛䍧风马满山溪."
    ]
  },
  {
    "title": "未知",
    "author": "未知",
    "paragraphs": [
      "风穴灵坛背汉臯,肃将祀典会诸曹.城头五鼓催关钥,席上双笾荐沼毛.冠岭昕霞迎霁旭,冒畴农橛渍春膏.箕扬毕好宜流惠,江外刀耕楚俗劳."
    ]
  },
  {
    "title": "未知",
    "author": "未知",
    "paragraphs": [
      "缥陂春色极晴虚,新水遥连六辅渠.沙上钓归人获鹬,梁边观罢客知鱼.苍浮树影烟生后,红皱溪纹日侧初.刮目暂成江海趣,狂奴终忆越滩居."
    ]
  },
  {
    "title": "未知",
    "author": "未知",
    "paragraphs": [
      "沮洳江云寂寞春,一轩风雨叹弥旬.灰残淮馆蟾韬晕,石去湘陵燕湿身.委路落花红罢舞,傍楼低柳绿争颦.萧萧枉结年华恨,愁煞西州掩鼻人."
    ]
  },
  {
    "title": "未知",
    "author": "未知",
    "paragraphs": [
      "车笠论交夙契深,文麒江海获归音.流光过隙偏惊驷,危睫沾衣不为琴.宁扣几劳歌白石,庄昏犹欲注黄金.无因一答瑶华问,南国洪乔牍易沈."
    ]
  },
  {
    "title": "未知",
    "author": "未知",
    "paragraphs": [
      "温诏封芝出帝居,秘曹星秩示优除.舜庭已茂三年绩,魏谤初销一箧书.丹地拾遗思汲黯,中宸批草待相如.前期雀厦无因恋,归从清尘六尺舆."
    ]
  },
  {
    "title": "未知",
    "author": "未知",
    "paragraphs": [
      "斗宫分局敞星闱,伯仲登贤士论归.奕世弓裘方善续,先春跗萼更相依.孤鸿暂作云衢骋,三凤行看帝阁飞.戚苑好书余庆事,一门仙橐映朝衣."
    ]
  },
  {
    "title": "未知",
    "author": "未知",
    "paragraphs": [
      "岁阴休沐坐空斋,集霰飘霙次第来.仙粉有痕缘幌入,乱花无数觅丛开.故裘御湿便羔袖,冻醴扶衰藉药杯.向暮纷纷何所拟,谢家儿姪有清才."
    ]
  },
  {
    "title": "未知",
    "author": "未知",
    "paragraphs": [
      "有客天街夜辔还,霰花无数拂雕鞍.路疑西极瑶池近,人似南朝鹤氅寒.漏鼓传声催暝色,曲车迷辙寄余欢.埙箎雅韵皆多感,偏觉阳春再和难."
    ]
  },
  {
    "title": "未知",
    "author": "未知",
    "paragraphs": [
      "十里甘泉卤簿新,即时天借雪清尘.光含九陌疑无暝,花拂千旗旋作春.夹路彩楼偏著粉,中天峣阙更成银.绛驺案仗传呼盛,宁似梁王不悦辰."
    ]
  },
  {
    "title": "未知",
    "author": "未知",
    "paragraphs": [
      "戍城官柝应营笳,愁枕无眠感曙鸦.料峭风头犹助冻,苍凉天角欲成霞.离离弈局残星坠,脉脉刀环片月斜.尚喜初年轻病骨,半簪蓬影况苍华."
    ]
  },
  {
    "title": "未知",
    "author": "未知",
    "paragraphs": [
      "楚泽离愁不避春,柳梢梅萼送行人.绿波易荡销魂水,紫陌难遮拂面尘.道困秦仪犹掉舌,歧多杨阮始沾巾.剑缑髀肉无穷恨,羞向耕畴独问津."
    ]
  },
  {
    "title": "未知",
    "author": "未知",
    "paragraphs": [
      "纠缠空惊祸福频,沈舟未拯更摧轮.山头枉是轻廷尉,天上何容著蹇人.南国祭牺堪畏楚,东门猎犬尚尤秦.当涂莫竦支离诮,坐受朝家十束薪."
    ]
  },
  {
    "title": "未知",
    "author": "未知",
    "paragraphs": [
      "南宫仙老本多才,素幅珍纨绘境开.高节自缘心匠出,野丛还拥笔端来.挂余粉箨疑飘席,玩久风枝欲扫苔.俗眼莫惊无藻丽,岁寒颜色抵琼瑰."
    ]
  },
  {
    "title": "未知",
    "author": "未知",
    "paragraphs": [
      "当年璧马上荆台,曾识长离婉婉来.巧智忍随司马宦,沈酣终屈广都才.莼鲈荐俎朝丰馔,稻蟹藏波岁绝灾.乡梓汀苹鸡犬地,孙郎藻思若为裁."
    ]
  },
  {
    "title": "未知",
    "author": "未知",
    "paragraphs": [
      "孤根西土几时传,绛蕊缃趺早夏天.艳发虽惭李桃后,子成犹占雪霜前.酝余霞醑香应在,染杀绡裙色未鲜.一种芳心耐风雨,敢辞重叠奏君筵."
    ]
  },
  {
    "title": "未知",
    "author": "未知",
    "paragraphs": [
      "霁色秋空送目劳,小台摇落更平臯.红垂海树乌栖日,清溢江沱鹭浴涛.天势暮围鳞隰阔,雁行斜转翼云高.楚风摵摵迷魂地,可在扬雄独广骚."
    ]
  },
  {
    "title": "未知",
    "author": "未知",
    "paragraphs": [
      "天圣光华第二春,与君同日脱凡鳞.何知素领分符地,却见青云共榜人.千重使移行府重,一觞欢伯故俦亲.言诗击节兼风义,且欲因声附翠珉."
    ]
  },
  {
    "title": "未知",
    "author": "未知",
    "paragraphs": [
      "东阳世系出翘英,刮目神肤两共清.洛纸文雄钱万选,郄堂科美佛千名.春风适馆仙𫐌密,海曲夸乡县绶轻.上最三年归路稳,中阿芳意满菁菁."
    ]
  },
  {
    "title": "未知",
    "author": "未知",
    "paragraphs": [
      "西北遮胡晋部疆,更烦儒将下文昌.久调玉铉三司贵,出倚金城万里长.唐亩岁丰禾自合,汾波秋景草应黄.须知外警从兹罢,闲杀边邮赤白囊."
    ]
  },
  {
    "title": "未知",
    "author": "未知",
    "paragraphs": [
      "铃斋西北小池台,漠漠年光病眼开.水面绿深知冻解,柳梢黄浅觉春来.啁啾野雀遗寒毳,拨剌潜鱼露戏鳃.物物恼人俱入咏,使君争奈乏天才."
    ]
  },
  {
    "title": "未知",
    "author": "未知",
    "paragraphs": [
      "溪上危堂堂下桥,腊余春意卷寒飚.烟催树色全疑染,暖逼禽声自学调.封径老苔翻败锦,抱城空水皱轻绡.茨山小隠归心动,坐想琼芝几陇苗."
    ]
  },
  {
    "title": "未知",
    "author": "未知",
    "paragraphs": [
      "偶然人乏贰中枢,赐罢犹专督府居.发白自伤闻道晚,心丹谁识报恩余.淮天目极风帆驶,韩野魂销宰树疏.却顾病身何所用,只堪归钓颍滩鱼."
    ]
  },
  {
    "title": "未知",
    "author": "未知",
    "paragraphs": [
      "欣欣春色上高台,一雨关河宿雾开.洛浦宓妃鸿已去,汉家皇后燕初来.山炉馥郁熏歌扇,锦瑟丁宁侑客杯.秉烛寻芳君莫倦,欢游才散便徘徊."
    ]
  },
  {
    "title": "未知",
    "author": "未知",
    "paragraphs": [
      "九十芳期去不留,解痟何计贳珍裘.炉残晋俗清明火,水冷山阴祓禊洲.风径舞花催暮色,雨梁归燕说春愁.离归莫问年华事,赋笔悲于宋玉秋."
    ]
  },
  {
    "title": "未知",
    "author": "未知",
    "paragraphs": [
      "城上凌氛百尺台,晚秋重喜宴楼开.泛樽露菊疑相识,吹帽霜风是再来.宝瑟丁宁催客饮,丹萸烂漫辟谁灾.莫惊银烛先为具,天际残阳唤不回."
    ]
  },
  {
    "title": "未知",
    "author": "未知",
    "paragraphs": [
      "白头荣路念何之,出处空惊未得宜.刘放老于宫里树,庄生愁煞庙中牺.嵩岩桂坞堪休影,颍曲芝廛好疗饥.但愿天心从尔欲,敢言归赴赤松期."
    ]
  },
  {
    "title": "未知",
    "author": "未知",
    "paragraphs": [
      "家家臯稷会亨辰,老丑无谋念孰亲.自乐一麾称外守,耻将三物诅谗人.灌园路僻苍烟晓,洗耳滩长碧溜春.此地敢言逃楚相,他年终拟作尧民."
    ]
  },
  {
    "title": "未知",
    "author": "未知",
    "paragraphs": [
      "十里商中抱帝畿,苑烟宫雾共霏微.长杨猎近寒熊吼,太液歌余瑞鹄飞.碧护斗城天倚盖,光衔蓬岛日舒围.楼船法从年年盛,借问孤臣何岁归."
    ]
  },
  {
    "title": "未知",
    "author": "未知",
    "paragraphs": [
      "晓拂青铜感岁阑,萧萧华发强扶冠.病憎蛇影能为怪,老爱松心不受寒.世务焦头机已息,主恩沦髓报应难.镆铘自跃非吾意,且作洪𬬻旧物看."
    ]
  },
  {
    "title": "未知",
    "author": "未知",
    "paragraphs": [
      "处世何尝尽值才,虚名高位自惊猜.千重浪里随流出,百尺竿头试险回.衰鬓不徒欺晓雪,孤心兼欲伴寒灰.嵩阳颍曲风烟接,已仗归云作隠媒."
    ]
  },
  {
    "title": "未知",
    "author": "未知",
    "paragraphs": [
      "水从云表济祠来,春冻初消旧堰开.岸侧浅黄先映柳,石边新绿便成苔.就深整顿吴歈桨,因曲安排洛禊杯.莫道使君无野兴,把竿常到月中回."
    ]
  },
  {
    "title": "未知",
    "author": "未知",
    "paragraphs": [
      "萧萧残雨过横塘,翠幕生波入坐凉.淡日映云微透脚,暖风翻叶更成光.墙头早杏青丸小,水面新蒲绀尾长.鱼鸟沈浮斋吏散,恍惊身世在濠梁."
    ]
  },
  {
    "title": "未知",
    "author": "未知",
    "paragraphs": [
      "拂槛清晨念老余,只堪丘壑便悬车.暗围廓落频移眼,坐况苍华不满梳.𫄫绶转惭龟钮印,土膏空负鹤头锄.人生出处真难决,羡杀贤哉汉二疏."
    ]
  },
  {
    "title": "未知",
    "author": "未知",
    "paragraphs": [
      "南宫仙客欲归休,更领铜符越绝州.郎位虽嗟三不遇,友声偏喜两相求.朝端引籍辞群鹭,天外忘机信白鸥.行矣松乔君自爱,虚名官职压人头."
    ]
  },
  {
    "title": "未知",
    "author": "未知",
    "paragraphs": [
      "一夜春风拂苑墙,归来何处剩凄凉.汉臯佩冷临江失,金谷楼危到地香.泪脸补痕劳獭髓,舞台收影费鸾肠.南朝乐府休赓曲,桃叶桃根尽可伤."
    ]
  },
  {
    "title": "未知",
    "author": "未知",
    "paragraphs": [
      "晓雨廉纤仅压尘,落花长草小平津.十千酒美空留客,九十春归不恋人.有恨刚肠随指绕,无情华发扑头新.凭谁与射踆乌翼,免向西嵫送日轮."
    ]
  },
  {
    "title": "未知",
    "author": "未知",
    "paragraphs": [
      "贤路尘消箧谤残,萧萧衰鬓得生还.久叨鸱尾三重阁,却趁蛾眉五日班.伤翼再来仍绕树,行云何处不思山.坐挥拙笔无文甚,正被中郎笑拙艰."
    ]
  },
  {
    "title": "未知",
    "author": "未知",
    "paragraphs": [
      "清明初过雨初收,春意重因霁景留.风定草烟还压野,云开山色始归楼.邙阴高树藏低岭,河曲新波没故洲.点检丛花犹半在,应须秉烛为君游."
    ]
  },
  {
    "title": "未知",
    "author": "未知",
    "paragraphs": [
      "月弦离毕破芳辰,舟子招招数问津.压岸晚阴云著野,蘸渠春色柳随人.烟畴雊雉逢谁叹,风碛惊鸥莫我亲.赐告有程归棹急,赧然归水愧游鳞."
    ]
  },
  {
    "title": "未知",
    "author": "未知",
    "paragraphs": [
      "沟水新伤掺袂人,何言便作死生分.地中玉树无期见,琴上牙弦忍再闻.几日离觞成渍酒,平时芳札代遗文.东亭哭罢愁回首,落照铭旌隔野氛."
    ]
  },
  {
    "title": "未知",
    "author": "未知",
    "paragraphs": [
      "驿骑传书拂塞尘,开缄长跪墨犹新.霜余且喜青松在,火尽谁矜白璧真.嵇阮交游思旧隠,臯夔功业记名臣.年来更嗜无生学,笑杀关西仗钺人."
    ]
  },
  {
    "title": "未知",
    "author": "未知",
    "paragraphs": [
      "前旬风雨逼清明,柳色天高雪絮轻.冷落介推藏火月,寂寥潘令种花城.军中蹋鞠人穿域,门外吹箎客诧饧.今日太官还直具,多年私邸隔朝缨."
    ]
  },
  {
    "title": "未知",
    "author": "未知",
    "paragraphs": [
      "碧瓦新堂压素波,主人欢意驻鸣珂.风清共觉烦襟快,觞急都忘醉弁俄.江苇有情侵岸出,野鸥无事掠船过.西墙墨妙须珍护,皇祐高秋胜永和."
    ]
  },
  {
    "title": "未知",
    "author": "未知",
    "paragraphs": [
      "鸾鹊惊飞诏检开,唐家僊殿育英才.毫端误墨谗蝇尽,塞上求群故马来.咄咄书空徒有意,冥冥避弋本无猜.孤生旧辱知人举,一夕闻风释九回."
    ]
  },
  {
    "title": "未知",
    "author": "未知",
    "paragraphs": [
      "天子乘冬校猎回,钩陈平野转瑶魁.万蹄未暮先追日,叠鼓非春已作雷.得俊风毛随禁仗,犒勤霞液出仙杯.词臣定有长杨赋,翰墨能销几许才."
    ]
  },
  {
    "title": "未知",
    "author": "未知",
    "paragraphs": [
      "秘邃严庐斗极傍,知君此夕较连章.天移宿幕邻尧屋,霞滟仙杯杂嵰霜.坐觉铜签随漏箭,卧惊银汉入宫墙.精心百汰知无倦,千牍皆供夜石量."
    ]
  },
  {
    "title": "未知",
    "author": "未知",
    "paragraphs": [
      "绿发仙郎藻思新,就中诗语更通神.清襟逗兴初无滓,彩笔呈华别有春.顾我风期情背俗,感君官职命欺人.汤汤听尽流波曲,终愧衰聋赏未真."
    ]
  },
  {
    "title": "未知",
    "author": "未知",
    "paragraphs": [
      "西风书驿到河津,且喜开筩丽句新.安石风流高映世,君房言语妙惊人.公怀远略须经国,我愧华颠未乞身.惟有论交方寸地,岁寒留得比松筠."
    ]
  },
  {
    "title": "未知",
    "author": "未知",
    "paragraphs": [
      "一辞云陛五周年,琐闼销符宠再迁.时誉敢希吴陆俊,归心偏识汉疏贤.蜗头狼籍争锋地,鸿影徘徊避弋天.命驾不须频见约,颍滨嵩麓有私田."
    ]
  },
  {
    "title": "未知",
    "author": "未知",
    "paragraphs": [
      "闰历先春破腊寒,彩花金胜宠千官.水从太液池边动,柳向灵和殿里看.瑞气因风生禁仗,暖晖依日上仙盘.须知圣运随生殖,万国年年共此欢."
    ]
  },
  {
    "title": "未知",
    "author": "未知",
    "paragraphs": [
      "闰章余历气先回,腊尾新阳已暗催.三改使符惊岁往,六倾宾酒驾春来.枝头翦彩仙葩折,胜里宜年宝字开.更听美人金缕曲,从兹争合舍尊罍."
    ]
  },
  {
    "title": "未知",
    "author": "未知",
    "paragraphs": [
      "幽刹寻春傍翠微,游人谁解惜芳菲.阴晴野日不常见,红白路花相杂飞.一世功名催俊杰,千金歌舞属轻肥.左迁病守真无用,试学山公倒载归."
    ]
  },
  {
    "title": "未知",
    "author": "未知",
    "paragraphs": [
      "汉家挈令頼诸公,末至缘何玷选中.马尾不知书画误,鸟声偏乐友心同.忘忧日接三杯善,轧思时分一溉功.敢向明廷邀异赏,从来儒术比司空."
    ]
  },
  {
    "title": "未知",
    "author": "未知",
    "paragraphs": [
      "春筥收英得几丛,小团珍串刻闽工.甘逾宝屑非关露,快入烦襟不为风.左䥶沸香殊有韵,越瓷涵绿更疑空.从来酪茗嘲伧鬼,莫枉奴名立异同."
    ]
  },
  {
    "title": "未知",
    "author": "未知",
    "paragraphs": [
      "上林春色老朱樱,谁见联科纪佛名.睢苑妍辞俱右席,太丘遗业肯惭卿.离歌坐写埙箎恨,邑政行闻鲁卫声.使橐尽堪传尺素,双函同慰一摇旌."
    ]
  },
  {
    "title": "未知",
    "author": "未知",
    "paragraphs": [
      "慈恩题墨七雕年,霰雪相逢倦客天.男子诣曹羞会课,秃翁无版欲归田.爻占后笑余艰象,书入穷愁有剩篇.闻道汉家求失职,可能梁甲信灰然."
    ]
  },
  {
    "title": "未知",
    "author": "未知",
    "paragraphs": [
      "再来湖上已春残,物物随时亦强欢.紫叶抽荷疑弄橐,翠皮包竹好裁冠.惊桡野鹜移沙渚,贪饵鲜鳞荐客盘.尽日临流忘吏事,须知名世六条宽."
    ]
  },
  {
    "title": "未知",
    "author": "未知",
    "paragraphs": [
      "绿鸭东陂已可怜,更因云窦注西田.凿开鱼鸟忘情地,展尽江河极目天.向夕旧滩都浸月,过寒新树便留烟.使君直欲称渔叟,愿赐闲州不计年."
    ]
  },
  {
    "title": "未知",
    "author": "未知",
    "paragraphs": [
      "西北云波逗异津,两陂相合到城闉.桥横断岸才通舫,路转新洲不踏尘.倒影剩容霞底日,暖光平展鉴中春.摧颓病守时无用,堪与鸥鹇作主人."
    ]
  },
  {
    "title": "未知",
    "author": "未知",
    "paragraphs": [
      "岁晚风清洛雾开,有人沿溯避嚣埃.庄谈解辩观濠乐,潘兴能添作赋才.兰菊分洲争向背,凫鹥随棹罢惊猜.留都吏役虽羁鞅,亦欲抽身更一陪."
    ]
  },
  {
    "title": "未知",
    "author": "未知",
    "paragraphs": [
      "风窗夜永烛飘煤,坐拥空炉暖冻杯.束缊未求曹相火,冥心将冷子綦灰.禅床隠灶徒惊俗,曲突徙薪枉备灾.余烬欲销微霰集,燎薰援锦忆平台."
    ]
  },
  {
    "title": "未知",
    "author": "未知",
    "paragraphs": [
      "济渠冰解逗奫沦,花柳兼催近郭春.城外天形低合野,水边楼影倒倾人.趁晴鱼意双游乐,助闹禽声百种新.老倚芳樽从外诮,且将吟啸代经纶."
    ]
  },
  {
    "title": "未知",
    "author": "未知",
    "paragraphs": [
      "津亭理櫂拂朝霞,试补东溪县道赊.旅突倦供樵客桂,官符贪及戍时瓜.蟾生海岸空弦湿,天倚山城一盖斜.岁晚私书无惮数,轻邮不禁岭头花."
    ]
  },
  {
    "title": "未知",
    "author": "未知",
    "paragraphs": [
      "郎署新闻一进阶,汉家临遣重州台.人持泽节龙形出,路建风旟隼翼开.千顷江禾年有瑞,万盆吴茧俗丰财.吟窗剩赏云峰翠,即是逾朞报政回."
    ]
  },
  {
    "title": "未知",
    "author": "未知",
    "paragraphs": [
      "江海多年滞轼熊,书林谏霤得儒宗.宽条一劄仙泥熟,慈宴千觞湛露浓.迎舸蔽川交画鹢,队笳横浦细吟龙.轻扬俗改方图旧,两马行催诏传封."
    ]
  },
  {
    "title": "未知",
    "author": "未知",
    "paragraphs": [
      "临艎西溯近神垌,六辅联疆见驿亭.千里暮霞烘日脚,一篙春水皱天形.野桥烟火微分市,曲岸渔樵别有汀.忽忆主人恩意厚,倚樯回首涕空零."
    ]
  },
  {
    "title": "未知",
    "author": "未知",
    "paragraphs": [
      "谢病台阶别邃旒,更荣符钥守司州.箧书已辩恩难报,台礼虽颁政未修.潄石洛波鸣佩晓,插云嵩色绀屏秋.烦君丽句催登览,欲便长随麋鹿游."
    ]
  },
  {
    "title": "未知",
    "author": "未知",
    "paragraphs": [
      "荆台杯酒接慇懃,已是缇灰十五春.学舍早欣游雾露,辞条今服际天人.沈居雌蜺那知赏,叶牖神龙更骇真.侍上可能无狗监,子虚赋就长卿贫."
    ]
  },
  {
    "title": "未知",
    "author": "未知",
    "paragraphs": [
      "裂𦈡无路学西游,衡木为扉恋一丘.阮籍自多回辙泪,虞卿长有著书愁.江边客素沈惊鲤,海上机心失故鸥.借问骚人才几许,莫因𫛸鴂枉悲秋."
    ]
  },
  {
    "title": "未知",
    "author": "未知",
    "paragraphs": [
      "忍当昭世卧隆中,西笑无谋始讳穷.鸥散海边渔事废,炙残京口客盘空.乡魂怨晓虚为蝶,头葆悲秋不后蓬.欲把遗编论兴废,诸儒争奈喜嘲雄."
    ]
  },
  {
    "title": "未知",
    "author": "未知",
    "paragraphs": [
      "六年衰鬓两为州,何意瓜时谒冕旒.去位本无三已色,过城应有复来讴.吹虀胆怯空思勉,沦骨恩深未易酬.即日诣门重谢罪,豫惭危涕满中篝."
    ]
  },
  {
    "title": "未知",
    "author": "未知",
    "paragraphs": [
      "绿绨珍检九天来,绶笥腾装拂簿埃.铃阁饯歌鹍瑟怨,璧田仙里驷门开.厨书久汗南山竹,征袂浓薰北使梅.岁晚林光催奉计,五云城阙倚瑶魁."
    ]
  },
  {
    "title": "未知",
    "author": "未知",
    "paragraphs": [
      "阙塞千岩入画图,八关修供柅征车.半斤运泰贤将用,不二门深疾始除.香钵净羞熏宝席,法螺仙曲逗晴虚.从兹定许陪登觉,肯效区区栗里舆."
    ]
  },
  {
    "title": "未知",
    "author": "未知",
    "paragraphs": [
      "接武西台属巨贤,琴樽欢意满山川.论交共到忘言地,感别空惊易守年.陕界霜氛迎喜气,颍郊秋色犯华颠.卜邻自有归休约,终就溪林占一廛."
    ]
  },
  {
    "title": "未知",
    "author": "未知",
    "paragraphs": [
      "君欲归休未得休,再持符节定西侯.深严殿籍恩图旧,蔽芾棠歌野续讴.洛浦神仙观送客,崤陵风雨避传驺.高怀莫作衰年调,公府重来尚黑头."
    ]
  },
  {
    "title": "未知",
    "author": "未知",
    "paragraphs": [
      "东来春色变层阴,甘霈前符望岁心.云叶乍惊重础润,土膏先过一犂深.皇慈已浃流根泽,芳节殊非贯序霖.忽枉新篇真寡和,鼻声衰浊费长吟."
    ]
  },
  {
    "title": "未知",
    "author": "未知",
    "paragraphs": [
      "荒城岑寂冒春霏,竹落江村具体微.蛙怒爱为先雨叫,燕轻多作逆风飞.印波鸾鉴新荷小,碍路犀簪早笋肥.极目纤尘都不动,元规安得污人衣."
    ]
  },
  {
    "title": "未知",
    "author": "未知",
    "paragraphs": [
      "一窦春泉贯晓溪,水光涵物见纤微.波凫泛泛骚人卜,风蝶翩翩佛助飞.雨足旧兰穿畹出,饵香鲜鲔压钩肥.昔闻缓带犹堪羡,退食何妨野客衣."
    ]
  },
  {
    "title": "未知",
    "author": "未知",
    "paragraphs": [
      "半生多难窜民廛,北阙重来雪履穿.木在沟中宁有间,人从河上更相怜.尘栖绶笥昏余采,虫食书縢脱故篇.不敢对君重抚臆,孤怀同是一潸然."
    ]
  },
  {
    "title": "未知",
    "author": "未知",
    "paragraphs": [
      "解籍书林同遇春,茕茕孤影吊穷尘.茂陵久卧添迟思,东观重归有戏宾.争食已惭池鹜饱,忘机更待海鸥亲.懑然末曲何能续,聊志当年并赋人."
    ]
  },
  {
    "title": "未知",
    "author": "未知",
    "paragraphs": [
      "虚名三纪玷王朝,晚岁刚肠万虑销.笃学自依袁伯业,醒狂谁比盖宽饶.将旄烛日逢兵偃,隠谷连云负客招.白首报恩虽竭节,拟留余力事耕樵."
    ]
  },
  {
    "title": "未知",
    "author": "未知",
    "paragraphs": [
      "阙里高谈擅席珍,多年嵇痺叹沈沦.封轺续食论乡士,彩服承颜断织亲.风直鹢郊伤六翮,机藏鼷弩惜千钧.载肴谁就扬雄宅,复瓿书成担石贫."
    ]
  },
  {
    "title": "未知",
    "author": "未知",
    "paragraphs": [
      "离怀何事共凄然,云路无因著祖鞭.赋苑竹荒沈旧赏,书邮梅老怨残年.庄魂断处星垂地,楚思摇时水接天.赵壹穷愁堪自笑,拟将文腹敌囊钱."
    ]
  },
  {
    "title": "未知",
    "author": "未知",
    "paragraphs": [
      "坦床仙格照琼筵,归待兰陔补逸篇.别路云霞交友阔,庆门酥酪弟兄贤.春郊送目车流水,夕馆迷魂月上弦.续食定知西笑近,马生词赋贾生年."
    ]
  },
  {
    "title": "未知",
    "author": "未知",
    "paragraphs": [
      "几日章街认锦鞯,平明颁节抚秦汧.严庐侍从宣劳久,郄府诗书得帅贤.彀骑千蹄嘶陇月,城笳三叠破羌烟.宾簪自古从军乐,别梦空随使幕莲."
    ]
  },
  {
    "title": "未知",
    "author": "未知",
    "paragraphs": [
      "绿图层阁倚昭回,瑞鷃惊飞诏押开.关内赵张人续誉,禁中颇牧帝怜才.垂鞶虎绶朝装出,夹毂蛇矛使仗来.坐镇平时文檄简,赤囊边琐有轻埃."
    ]
  },
  {
    "title": "未知",
    "author": "未知",
    "paragraphs": [
      "晓树阴岑客舍春,卿舆不访著书人.长楸有地金成埒,曲突无烟桂徙薪.自欠解兰抛北阜,更堪鸣磬是南邻.饧香酝冷沈欢绪,枉负山郎出沐辰."
    ]
  },
  {
    "title": "未知",
    "author": "未知",
    "paragraphs": [
      "天街残月斗城西,五里葱葱瑞雾迷.仙翰入陪廱泽鹭,晓筹初听汝南鸡.星翻徼道千庐密,云敛觚棱两观齐.自顾山林疏贱质,谁将车马载惊鼷."
    ]
  },
  {
    "title": "未知",
    "author": "未知",
    "paragraphs": [
      "河里孤城岁倍寒,冰霜千里正漫漫.炉熏宝焰翻沈暖,酒入衰容不借丹.翠幕障风褰影数,玉琴抽雪按徽难.天高木落千花尽,闲抚青松仔细看."
    ]
  },
  {
    "title": "未知",
    "author": "未知",
    "paragraphs": [
      "世事悠悠未遽央,虚名真意两相忘.休夸失马曾归塞,未省牵牛解服箱.四客高风轻楚汉,五君新咏弃山王.秋来数有渔樵梦,多在箕峰颍水旁."
    ]
  },
  {
    "title": "未知",
    "author": "未知",
    "paragraphs": [
      "疾间勤勤解郡章,北楼舒啸寄徜徉.山围轩后乘车野,水接尧民洗耳乡.拂衽风头迎爽籁,压林霞尾送残阳.冶城极望虽高世,争奈临秋鬓未霜."
    ]
  },
  {
    "title": "未知",
    "author": "未知",
    "paragraphs": [
      "𫛸鴂三惊楚泽秋,回肠更用斛添愁.燕台市骏千金骨,汉客逃名九罭䲡.木断华樽俱失性,瓢空陋巷独堪忧.夏畦墦食非吾事,终访班生问一丘."
    ]
  },
  {
    "title": "未知",
    "author": "未知",
    "paragraphs": [
      "万仞青云接翼翔,江南离思满雕章.轻投暗路珠无胫,骤濯迷魂玉有浆.奏记诸公多感慨,拟骚前哲剩凄凉.寄怀何止三年字,留秘传家古锦囊."
    ]
  },
  {
    "title": "未知",
    "author": "未知",
    "paragraphs": [
      "八年三郡驾朱轮,更忝鸿枢对国均.老去师丹多忘事,少来之武不如人.车中顾马空能数,海上逢鸥想见亲.惟有弟兄归隠志,共将耕凿报尧仁."
    ]
  },
  {
    "title": "未知",
    "author": "未知",
    "paragraphs": [
      "小园乘暖敞孤斋,畦埒经春尽绿苔.新笋偶随枯筿出,野花闲抱故藤开.双桐夹路元标井,酸枣依墙本乏台.北户清风时一至,此身疑到上皇来."
    ]
  },
  {
    "title": "未知",
    "author": "未知",
    "paragraphs": [
      "河桥烟北寂寥城,山圃虽春气尚清.戏蝶有时飞自远,野禽终日语无情.露痕浥浥添花重,风意沾沾助絮轻.看徧物华还自看,乾坤同是一浮生."
    ]
  },
  {
    "title": "未知",
    "author": "未知",
    "paragraphs": [
      "临溪长是见归乌,摇落初惊岁物徂.虎掌烟芒金穗密,雁头霜叶绀轮枯.差差去幕东西燕,两两随波上下凫.更向岸边横饮舫,便疑狂醉宿江湖."
    ]
  },
  {
    "title": "未知",
    "author": "未知",
    "paragraphs": [
      "雨毕天高卷断虹,郊原无物不秋丰.禾麻自称霜前熟,梨枣偏依日处红.烟外短帘闲映柳,水边轻翼暗随风.田庐我亦牵魂梦,归去嵩阳一老翁."
    ]
  },
  {
    "title": "未知",
    "author": "未知",
    "paragraphs": [
      "二月春风引夕阴,巩烟邙树怅登临.醯鸡瓮外天方阔,偃鼠河滨水正深.万叠绀螺山北耸,半边红壁日西沈.凭高薄暮人谁见,一寸如丹魏阙心."
    ]
  },
  {
    "title": "未知",
    "author": "未知",
    "paragraphs": [
      "憭栗梧楸似楚骚,霜余寒水失溪毛.游鳞泼泼心应乐,乱雀飞飞意不高.平世功名难强立,昔贤卿相是真逃.人间万事无涯际,争得先生一藉糟."
    ]
  },
  {
    "title": "未知",
    "author": "未知",
    "paragraphs": [
      "贤路绸缪早奋庸,搢绅元许黑头公.岩霖暂卷浮云外,国栋来参散栎中.仙禁巢阿思瑞鶠,野场收弋看冥鸿.恐难便遂东山卧,忧乐须将一世同."
    ]
  },
  {
    "title": "未知",
    "author": "未知",
    "paragraphs": [
      "君家酥酪弟兄贤,督府从军滞幕莲.江上归音鱼失素,天边离思月成弦.阮毫答记无遗草,楚赋悲秋有剩篇.玉骨道风沈俊久,汉条新计会甘泉."
    ]
  },
  {
    "title": "未知",
    "author": "未知",
    "paragraphs": [
      "河外轻寒气未佳,春襟愁目徧天涯.浓云破绽翻无雨,落日因循便作霞.麦陇寸苗思污雉,柳滩新叶欲藏鸦.如膏且冀均农惠,莫枉层阴挫物华."
    ]
  },
  {
    "title": "未知",
    "author": "未知",
    "paragraphs": [
      "西北楼边路欲分,神臯不见见浮云.晋邮尺牍波中断,洛客归心笛里闻.丽赋有情伤桂魄,劳歌无节怨兰薰.汉家续食催西上,忍逐江鸥狎旧群."
    ]
  },
  {
    "title": "未知",
    "author": "未知",
    "paragraphs": [
      "三楚风烟会汉津,凭高倦目此城闉.山前雾密疑藏市,楼上尘轻不污人.鸣瑟久抛雩舞地,称觞更负永和春.私书一纸离怀苦,望断波中六六鳞."
    ]
  },
  {
    "title": "未知",
    "author": "未知",
    "paragraphs": [
      "云叶西来拂画楼,江南何处不汀洲.三春草绿王孙路,万海梅残陇使邮.落照窗扉尘作马,黄昏帘幕月成钩.张衡藻思能多少,玉案貂襜各自愁."
    ]
  },
  {
    "title": "未知",
    "author": "未知",
    "paragraphs": [
      "一麾南北数移官,三见鶑花送雁寒.双鬓欺人还似雪,寸心忧国本如丹.雕虫曲艺论文浅,乘障迂儒破敌难.惟有归耕初志在,故田西接饮牛滩."
    ]
  },
  {
    "title": "未知",
    "author": "未知",
    "paragraphs": [
      "日转西轩小雾开,羲皇高兴伴风来.层云气润犹蒸础,残电光微不应雷.曲沼清浑鱼对跃,暮帘明灭燕双回.凭高更结京华恨,魂遶梁园旧吹台."
    ]
  },
  {
    "title": "未知",
    "author": "未知",
    "paragraphs": [
      "天角残虹截暮晖,南楼风快暑烟微.月波半露金枢穴,云叶全收玉女衣.气爽戍楼孤鹊去,雾沈荒苑数萤归.凉轩更作东山咏,何处庄环有世机."
    ]
  },
  {
    "title": "未知",
    "author": "未知",
    "paragraphs": [
      "修邙才转便维嵩,都占黄河小曲中.秋助峰峦相倚碧,日催梨枣一番红.烟芜虽歇犹藏野,霜叶能飞不待风.关辅俗淳无巧弋,天边何意有惊鸿."
    ]
  },
  {
    "title": "未知",
    "author": "未知",
    "paragraphs": [
      "登临何处恨春残,楼上池边夕照间.非意野云遮倦目,无情空水鉴衰颜.青谿久负幽人约,白发初辞宰相班.才与不才何足辨,此心都拟付庄环."
    ]
  },
  {
    "title": "未知",
    "author": "未知",
    "paragraphs": [
      "西畿三辅切天阍,何意颁来细札文.学谬诗书惭作帅,身非甽亩更思君.使轺结辙横周道,乡木交阴忆汉枌.保傅上才敦雅眷,满章褒意蔼兰薰."
    ]
  },
  {
    "title": "未知",
    "author": "未知",
    "paragraphs": [
      "出入台阶谢奋庸,白头持节更为公.临民不称瞻岩尹,慰俗犹依赠扇风.天许云鸿矰缴外,世怜池鹜稻粮中.一闻丽唱情何极,心结平津旧阁东."
    ]
  },
  {
    "title": "未知",
    "author": "未知",
    "paragraphs": [
      "秋来遥说洒烦襟,季虎昆龙伴啸吟.弓影奋疑临酒释,荆枝欢意恋丛深.仙山校籍催归传,宿馆销魂警曙砧.我亦白头思共被,非君谁照急难心."
    ]
  },
  {
    "title": "未知",
    "author": "未知",
    "paragraphs": [
      "多年零雨咏公归,得谢高怀与世违.池凤何尝嗟见夺,冥鸿终不更低飞.寿觞应举三朋酒,师衮闲抛一品衣.我亦摧颓逾耳顺,异时惇史托余辉."
    ]
  },
  {
    "title": "未知",
    "author": "未知",
    "paragraphs": [
      "世隠东畿赋遂初,荆枝相乐本田庐.偶随幽鸟同还俗,何意惊鼷并载车.浴殿封芝惭视草,史阶簪笔玷成书.犹欣夙契寒松在,持谢雕章悦柏余."
    ]
  },
  {
    "title": "未知",
    "author": "未知",
    "paragraphs": [
      "多年京洛寓灵台,贪见三山缥帙开.野鹤据轩真冒禄,跛䍧生奥苦为灾.茂陵养疾愔愔骨,庄室刳心寂寂灰.南鄙孤城非灞岸,欲乘春气望瑶魁."
    ]
  },
  {
    "title": "未知",
    "author": "未知",
    "paragraphs": [
      "天畿巡部听车音,更值秋空卷夕霖.击壤但闻尧俗乐,宽条方识汉恩深.酾渠引漕民兼富,飞檄宣风令莫侵.余藻相存知厚意,孤松凌雪鹤鸣阴."
    ]
  },
  {
    "title": "未知",
    "author": "未知",
    "paragraphs": [
      "几日都亭避宪骢,使台分节按江东.朝端旧简飞霜白,关外连艘饷粟红.晨鼓叠喧鸡埭月,暝帆遥卸雀桁风.先秋若有离怀咏,剩取芳筠作信筒."
    ]
  },
  {
    "title": "未知",
    "author": "未知",
    "paragraphs": [
      "霁云衔苑雪云开,春色先从禁籞回.马上妩眉偏认柳,楼前妆额固知梅.吹残凤籥惊寒律,忙杀鸱幐取冻醅.莫问康年行乐意,寿觞初罢佛灯来."
    ]
  },
  {
    "title": "未知",
    "author": "未知",
    "paragraphs": [
      "郧波翻縠抱城流,梦比春风第一州.槁质枉陪温树密,胜襟还负岘亭游.风英百种纷如绣,溪羽千声巧命俦.遥识使臣兴感地,浮云长映最高楼."
    ]
  },
  {
    "title": "未知",
    "author": "未知",
    "paragraphs": [
      "公有长才动缙绅,朝廷不肯弃名臣.高怀空结山中社,远略今清塞外尘.竹坞未荒溪叶密,菊丛虽旧径花新.南台素壁题名处,莫惜麾铙一驻轮."
    ]
  },
  {
    "title": "未知",
    "author": "未知",
    "paragraphs": [
      "二纪便蕃冒主恩,归来荣感两惊魂.昌辰尽见群龙出,急景俱随骇驷奔.史册褒贤空汗竹,山丘余泣已陈根.此身不减灵光殿,遗老班中岿独存."
    ]
  },
  {
    "title": "未知",
    "author": "未知",
    "paragraphs": [
      "汉枌遗产接东陂,舒啸行吟失旧期.岭上孤猿惊别久,山中芳草怨归迟.鲋波希润宁堪待,龙断求丰忍自欺.负郭已荒金未佩,天涯浩叹满隆墀."
    ]
  },
  {
    "title": "未知",
    "author": "未知",
    "paragraphs": [
      "最乐乘秋浩气全,洛台归兴满新篇.霞浆不杂甘辛味,庙瑟都遗掩抑弦.昆岭希珍惊倦鹊,兰台清吹饮吟蝉.欲知传诵人多少,正似三都纸贵年."
    ]
  },
  {
    "title": "未知",
    "author": "未知",
    "paragraphs": [
      "壮心销尽见天机,敢惜功名与世违.拙似潘生难济用,老于蘧瑗转知非.多年鸡口惭争食,自古驽筋爱举肥.常恐冒荣孤晚节,春来魂梦到柴扉."
    ]
  },
  {
    "title": "未知",
    "author": "未知",
    "paragraphs": [
      "春城岑寂早花开,久脱冠梁有薄埃.安邑本缘饥腹累,茂陵非为富赀来.惊罗晚雀同茅宇,争席春农伴茗杯.自有忘言记真意,不烦骚客赋衔枚."
    ]
  },
  {
    "title": "未知",
    "author": "未知",
    "paragraphs": [
      "岁稔兵厨富酒材,几槽新溜滴芳醅.秋香自与兰英合,春色潜依竹叶回.蟹甲佐欢宾斝溢,鸱幐参贡县邮催.虽非平乐十千斗,愿奉康成三百杯."
    ]
  },
  {
    "title": "未知",
    "author": "未知",
    "paragraphs": [
      "风蟾成晕露成霜,玉箭添筹怨漏长.四载归心同骑省,半分仙骨过东阳.惊猿久负排巢客,乘驷谁轻喻蜀郎.掩鼻裁诗多感慨,吟余星斗转秋潢."
    ]
  },
  {
    "title": "未知",
    "author": "未知",
    "paragraphs": [
      "临波飞阁迓层飙,溽暑狂酲此并销.客至自同仙寇御,舟归不减郑公樵.云明别岛朝虹饮,月碎前溪夜鲤跳.借问北窗余兴否,羲皇高世一相招."
    ]
  },
  {
    "title": "未知",
    "author": "未知",
    "paragraphs": [
      "履道遗坊敞净庐,昔人曾此赋闲居.园经汉传挥金罢,石记商贤作砺余.绿玉千竿多映水,苍帷双树竞凌虚.神交不必论年辈,一夕清吟万境如."
    ]
  },
  {
    "title": "未知",
    "author": "未知",
    "paragraphs": [
      "岷峨秀气入京华,鹏翼抟风势莫涯.昆玉照人呈美璞,楚兰芬畹擢新芽.朝廷迁陟先诸彦,闾里光荣在一家.不鄙蒙阳疲病守,肯来同醉岸乌纱."
    ]
  },
  {
    "title": "未知",
    "author": "未知",
    "paragraphs": [
      "言路再居无少补,护边三岁乏微勋.非才自合投闲地,竭节终期报圣君.老去风光流似水,病来世味薄如云.读书记一将忘十,少壮谁教不自勤."
    ]
  },
  {
    "title": "未知",
    "author": "未知",
    "paragraphs": [
      "宝构沈沈夕雾迷,儒林俊老出分麾.中天秘牒河龙负,上路鸣铙筰马驰.香袭宠鞶惊放兽,野连丰芋蔽蹲鸱.潼江肯学淮阳卧,仙液真腴壮寿祺."
    ]
  },
  {
    "title": "未知",
    "author": "未知",
    "paragraphs": [
      "右银仙闼倚云开,孤客缘何待诏来.一节新恩迂使驿,五花前署隔公台.英游但喜儒绅集,涸使偏惊吏腕催.昼槛宝鹓翔帝竹,夕轩瑶斗挂宫槐.朝无滥吹终逃郭,性有真愚敢望回.隽老裁篇褒意重,远分江汉濯余埃."
    ]
  },
  {
    "title": "未知",
    "author": "未知",
    "paragraphs": [
      "冰解初分窦,波平便泛舟.岸花红吊影,沙鸭绿昂头."
    ]
  },
  {
    "title": "未知",
    "author": "未知",
    "paragraphs": [
      "漾漾通仙穴,潺潺入故城.晚来丘壑思,并为一渠声."
    ]
  },
  {
    "title": "未知",
    "author": "未知",
    "paragraphs": [
      "短绿抽心草,深红半面花.游鱼知底事,跳碎水中霞."
    ]
  },
  {
    "title": "未知",
    "author": "未知",
    "paragraphs": [
      "已开临水径,自作探花人.岸柳何为者,都卢欲占春."
    ]
  },
  {
    "title": "未知",
    "author": "未知",
    "paragraphs": [
      "桥脚时依树,阶唇便作河.初无心可洗,谁作洗心歌."
    ]
  },
  {
    "title": "未知",
    "author": "未知",
    "paragraphs": [
      "何年留妙迹,真赏日云疏.不遇临池鉴,谁收坏壁书."
    ]
  },
  {
    "title": "未知",
    "author": "未知",
    "paragraphs": [
      "一饥惯食腥腐,三嗅不分臭香.残质心灰已久,末年鼻壅何伤."
    ]
  },
  {
    "title": "未知",
    "author": "未知",
    "paragraphs": [
      "竹圃云斋谢病还,更将禅号拟香山.诏恩叙旧君何让,从古英贤不得闲."
    ]
  },
  {
    "title": "未知",
    "author": "未知",
    "paragraphs": [
      "催拜连翩凤诏飞,乐城幽概愿相违.高云出岫虽无意,且待商岩作雨归."
    ]
  },
  {
    "title": "未知",
    "author": "未知",
    "paragraphs": [
      "紫汉回天斗柄横,萧萧羸马困遄征.南归昼绣恩偏厚,应有乡人笑夜行."
    ]
  },
  {
    "title": "未知",
    "author": "未知",
    "paragraphs": [
      "紫垣疏舍拂霄霓,官烛台衾夜境凄.况是颜生无饮分,小斋应免醉如泥."
    ]
  },
  {
    "title": "未知",
    "author": "未知",
    "paragraphs": [
      "省户沈沈奉秘斋,通宵箫唱九天来.如愚默坐将何比,维斗虚名本不材."
    ]
  },
  {
    "title": "未知",
    "author": "未知",
    "paragraphs": [
      "鬰鬰舂陵旧帝家,黍离千古此兴嗟.萧王何事为天子,本爱金吾与丽华."
    ]
  },
  {
    "title": "未知",
    "author": "未知",
    "paragraphs": [
      "丽康遗壤亘荒途,白水烟消拱木枯.陌上停骖聊借问,帝乡今有旧亲无."
    ]
  },
  {
    "title": "未知",
    "author": "未知",
    "paragraphs": [
      "轻邮千里给台符,晓月征骖上道初.自比汉儒恩太渥,一生龚胜恨私车."
    ]
  },
  {
    "title": "未知",
    "author": "未知",
    "paragraphs": [
      "柳市西头最远坊,归来先扫读书堂.闲园别有风流意,无限苔花上石床."
    ]
  },
  {
    "title": "未知",
    "author": "未知",
    "paragraphs": [
      "宴坐聊为适性场,徧开尘箧治缣缃.偷闲须撰斋中录,道帙儒经各有房."
    ]
  },
  {
    "title": "未知",
    "author": "未知",
    "paragraphs": [
      "修篁绿水已成阴,秀柏凌霜尽直寻.今日思人还爱树,岁寒颜色岁寒心."
    ]
  },
  {
    "title": "未知",
    "author": "未知",
    "paragraphs": [
      "退食西轩玩竺坟,鹊炉烟细篆难分.劳生未识心斋理,枉学颜徒不茹荤."
    ]
  },
  {
    "title": "未知",
    "author": "未知",
    "paragraphs": [
      "谁取孤根植槛旁,绛跗丹蘤鬭年芳.惊飙莫损亭亭艳,百子先秋未有房."
    ]
  },
  {
    "title": "未知",
    "author": "未知",
    "paragraphs": [
      "落霞残日罢空楼,月挂黄昏破客愁.天上幸无封拜事,谁教蟾影曲如钩."
    ]
  },
  {
    "title": "未知",
    "author": "未知",
    "paragraphs": [
      "九衢横骛徧骖騑,晓日浮云万盖迷.借问东京朱伯厚,一车何苦日奔驰."
    ]
  },
  {
    "title": "未知",
    "author": "未知",
    "paragraphs": [
      "平日少游思郡掾,当年邓禹志功曹.如何一命联州刺,更冠灵峰赑屭鼇."
    ]
  },
  {
    "title": "未知",
    "author": "未知",
    "paragraphs": [
      "诏版熏芝矞露浓,千龄华旦此亲逢.平刑六百叨优秩,已愧琅邪邴曼容."
    ]
  },
  {
    "title": "未知",
    "author": "未知",
    "paragraphs": [
      "处世儒宫井臼贫,偶怀铜刻逐观宾.汉家衒鬻盈千数,却用淄川牧豕人."
    ]
  },
  {
    "title": "未知",
    "author": "未知",
    "paragraphs": [
      "城外东风卷落花,更临春水惜年华.单车刺史无铙吹,叫杀荒池两部蛙."
    ]
  },
  {
    "title": "未知",
    "author": "未知",
    "paragraphs": [
      "狐尾单衣汉绶长,归来珍馆看啼妆.将军幸有封侯力,忍使秦宫令太仓."
    ]
  },
  {
    "title": "未知",
    "author": "未知",
    "paragraphs": [
      "外戚豪华善意钱,折巾平帻映鸢肩.支期一世惟偷宠,虚秉东京跋扈权."
    ]
  },
  {
    "title": "未知",
    "author": "未知",
    "paragraphs": [
      "箕岭逃尧去不回,沈沈遗甃碧烟开.廉泉让水犹堪贵,何况曾轻天下来."
    ]
  },
  {
    "title": "未知",
    "author": "未知",
    "paragraphs": [
      "室饵初尝谒帝晨,宫中鸡犬亦登真.可怜南面称孤贵,才作仙家守厕人."
    ]
  },
  {
    "title": "未知",
    "author": "未知",
    "paragraphs": [
      "班葛才华尽冠时,如何褒贬两参差.八公竝号翀霄客,谁作当年诣吏辞."
    ]
  },
  {
    "title": "未知",
    "author": "未知",
    "paragraphs": [
      "二山仙藻鬰纷纶,鸿宝于中秘术新.他日铸金多不效,余灾翻及献方人."
    ]
  },
  {
    "title": "未知",
    "author": "未知",
    "paragraphs": [
      "隠庐早学蜗牛样,讲肆仍将马队邻.北望乌衣才一曲,拟携联简就书筠."
    ]
  },
  {
    "title": "未知",
    "author": "未知",
    "paragraphs": [
      "楼上人惊岁律残,鲁郊齐垒有无间.夕阳高鸟知何意,飞尽青冥不肯还."
    ]
  },
  {
    "title": "未知",
    "author": "未知",
    "paragraphs": [
      "田田香叶满桥阴,镂玉仙葩照玉浔.应恐天姿太明洁,浅红微绿护芳心."
    ]
  },
  {
    "title": "未知",
    "author": "未知",
    "paragraphs": [
      "咒木成卢非我事,赌牛探炙亦何缘.乘闲欲数纹楸路,借问何如葛稚川."
    ]
  },
  {
    "title": "未知",
    "author": "未知",
    "paragraphs": [
      "飞盖遥闻上凿龙,白云苍霭晓楼钟.匏瓜讼阁空南望,知到诸天第几重."
    ]
  },
  {
    "title": "未知",
    "author": "未知",
    "paragraphs": [
      "重凿琼波弄酒船,翠珉英藻更相鲜.从兹春意无销歇,长似山阴癸丑年."
    ]
  },
  {
    "title": "未知",
    "author": "未知",
    "paragraphs": [
      "昔记神皇驻六龙,横波箫鼓沸天中.谁知一代繁华意,吹作菰蒲落日风."
    ]
  },
  {
    "title": "未知",
    "author": "未知",
    "paragraphs": [
      "藤箧纷披拥蠹筠,日开黄卷代谈宾.一经皓首心非悔,枉是无言对斲轮."
    ]
  },
  {
    "title": "未知",
    "author": "未知",
    "paragraphs": [
      "上路传呼万毂流,羸骖踏月五更愁.城门争道无因入,始恨车前欠八驺."
    ]
  },
  {
    "title": "未知",
    "author": "未知",
    "paragraphs": [
      "晓鉴霜毛乱欲飘,感衰怀壮两无聊.渊明雅思真高世,也解嘲人插素标."
    ]
  },
  {
    "title": "未知",
    "author": "未知",
    "paragraphs": [
      "雨余春色太匆匆,已有残英满地红.先落后开应定分,一般迟日一般风."
    ]
  },
  {
    "title": "未知",
    "author": "未知",
    "paragraphs": [
      "急雨前旬滞客筵,群葩何事亦翩翩.风长日暖东君醉,无限宫娃失翠钿."
    ]
  },
  {
    "title": "未知",
    "author": "未知",
    "paragraphs": [
      "几年辞宠解华绅,佛忍庄恬共啬神.岁晏始知松柏茂,凌云高节不关春."
    ]
  },
  {
    "title": "未知",
    "author": "未知",
    "paragraphs": [
      "芝术新园御陌东,飘然云鹤此相从.贵交亦有功成约,林下他年或见容."
    ]
  },
  {
    "title": "未知",
    "author": "未知",
    "paragraphs": [
      "崔嵬缯阙倚云梯,三叠鸣笳引夕鼙.使范雄严天意悦,瑞氛斜日紫垣西."
    ]
  },
  {
    "title": "未知",
    "author": "未知",
    "paragraphs": [
      "七子高风拂混茫,丹青遗影尚琳琅.山王偶尔兼荣遇,不得延年赠短章."
    ]
  },
  {
    "title": "未知",
    "author": "未知",
    "paragraphs": [
      "沥恳囊封避政均,天恩从欲宠孤臣.回瞻始愧功名地,池有祥鹓阁有麟."
    ]
  },
  {
    "title": "未知",
    "author": "未知",
    "paragraphs": [
      "路寝崔嵬敞九筵,相仪曾识帝心虔.汉家山委无穷瑞,尽属渊云奏赋年."
    ]
  },
  {
    "title": "未知",
    "author": "未知",
    "paragraphs": [
      "奉行汉事稽遗典,陟配周诗讲肇禋.一世声名皆帝力,请君鸿笔剩书筠."
    ]
  },
  {
    "title": "未知",
    "author": "未知",
    "paragraphs": [
      "分符怀钥两叨荣,公退宾尊恨独醒.禊洛赏花都未识,岁寒空爱竹青青."
    ]
  },
  {
    "title": "未知",
    "author": "未知",
    "paragraphs": [
      "隠几铃斋咀道腴,洛烟嵩霭徧神都.时时更作书生咏,方信随何一腐儒."
    ]
  },
  {
    "title": "未知",
    "author": "未知",
    "paragraphs": [
      "掉臂论交俗久讹,夫君高意遏颓波.蕣华暮落松凌雪,借问凋芳校几何."
    ]
  },
  {
    "title": "未知",
    "author": "未知",
    "paragraphs": [
      "荣路徘徊力已疲,保全恩惠剧春熙.须知散栎无庸日,方到群材搆厦时."
    ]
  },
  {
    "title": "未知",
    "author": "未知",
    "paragraphs": [
      "久厕鸾鸿刷羽翰,大都飞意倦须还.周南日夕归心动,笙月飘风尽有山."
    ]
  },
  {
    "title": "未知",
    "author": "未知",
    "paragraphs": [
      "亲见仙科唱第时,宠均宣室对神厘.汉台诏令方深厚,好取名郎作训辞."
    ]
  },
  {
    "title": "未知",
    "author": "未知",
    "paragraphs": [
      "老去勤勤念一丘,已将身世上虚舟.济川善谑情虽厚,似倚清才恼白头."
    ]
  },
  {
    "title": "未知",
    "author": "未知",
    "paragraphs": [
      "寂寂虚堂一自幽,绀梢苍叶更临流.不须重画沧浪境,一片江天小样秋."
    ]
  },
  {
    "title": "未知",
    "author": "未知",
    "paragraphs": [
      "几曲春渊逗碧塘,翚檐沙版照波光.多年不浴荀池凤,戏鹜时时下夕阳."
    ]
  },
  {
    "title": "未知",
    "author": "未知",
    "paragraphs": [
      "薛县高台已半倾,碧波遗甃自盈盈.池蛙不辨兴亡意,犹学当年鼓吹声."
    ]
  },
  {
    "title": "未知",
    "author": "未知",
    "paragraphs": [
      "茅栋山楹抱曲池,孤怀终日此忘归.生平方寸无机械,庭下群鸥且莫飞."
    ]
  },
  {
    "title": "未知",
    "author": "未知",
    "paragraphs": [
      "春余池圃似郊村,吏散斜晖半府门.燕雀不知争底事,啁啾言语到黄昏."
    ]
  },
  {
    "title": "未知",
    "author": "未知",
    "paragraphs": [
      "堂下溅溅水欲周,水清烟底见游鯈.主人不是无芳饵,此意从来信直钩."
    ]
  },
  {
    "title": "未知",
    "author": "未知",
    "paragraphs": [
      "静岸无风敛夕霏,田田香叶满空地.戏鱼未必能知我,我自知鱼最乐时."
    ]
  },
  {
    "title": "未知",
    "author": "未知",
    "paragraphs": [
      "雨洗神嵩绀黛凝,中天鸾鹤恣飞腾.更怜晚翠知人意,并入东楼第一层."
    ]
  },
  {
    "title": "未知",
    "author": "未知",
    "paragraphs": [
      "二典勋华冠号荣,灿然三代继英声.如何孟子尊儒术,不肯临篇信武成."
    ]
  },
  {
    "title": "未知",
    "author": "未知",
    "paragraphs": [
      "日日开门避宠呼,舞骖飞盖共虚徐.昔人枉解痊秦痔,只得君王五乘车."
    ]
  },
  {
    "title": "未知",
    "author": "未知",
    "paragraphs": [
      "代故由来足纠纷,高才忧世强云云.太宗不用长沙傅,虚使群臣谥孝文."
    ]
  },
  {
    "title": "未知",
    "author": "未知",
    "paragraphs": [
      "波环颍曲持竿石,云拥嵩岩炼药炉.尽是他年归隠计,更凭猿鹤作前驱."
    ]
  },
  {
    "title": "未知",
    "author": "未知",
    "paragraphs": [
      "解郡西归疾有痊,洛台分籍养高贤.逍遥莫道无推重,云外传呼拜表天."
    ]
  },
  {
    "title": "未知",
    "author": "未知",
    "paragraphs": [
      "暂息尘机不为年,高风聊借九区传.周聃汉朔谁能测,且作清时吏隠仙."
    ]
  },
  {
    "title": "未知",
    "author": "未知",
    "paragraphs": [
      "笔阵谈锋醉幕天,遥知三俊共周旋.据鞍旧将曾销髀,不得行间左执鞭."
    ]
  },
  {
    "title": "未知",
    "author": "未知",
    "paragraphs": [
      "谷浪如烟曲里深,使旗斋舫此幽寻.不知鱼鸟思人否,曾费东山拥鼻吟."
    ]
  },
  {
    "title": "未知",
    "author": "未知",
    "paragraphs": [
      "沿缘绿筿无穷岸,萦带香荷几曲溪.可惜高秋真赏地,夕阳残月枉平西."
    ]
  },
  {
    "title": "未知",
    "author": "未知",
    "paragraphs": [
      "阳郊陪礼忽三年,目想坛觚切绛烟.今夕纤萝还不动,百神应到紫宫前."
    ]
  },
  {
    "title": "未知",
    "author": "未知",
    "paragraphs": [
      "两扶天御陟圆丘,璧月珠星拂彩旒.谁识从官兴感夜,卧听寒柝宿扬州."
    ]
  },
  {
    "title": "未知",
    "author": "未知",
    "paragraphs": [
      "阳律初回七日春,谁将灵品占佳辰.镂金翦彩空迎福,无奈牛羊已胜人."
    ]
  },
  {
    "title": "未知",
    "author": "未知",
    "paragraphs": [
      "鹫宇岧峣轶翠霏,清秋香火绝尘机.心明更接真空辨,应有天花满席飞."
    ]
  },
  {
    "title": "未知",
    "author": "未知",
    "paragraphs": [
      "香拨檀槽奉客杯,细音余响碎琼瑰.只应强作弦中误,且欲周郎一顾回."
    ]
  },
  {
    "title": "未知",
    "author": "未知",
    "paragraphs": [
      "万里春晖荡晓空,芳心何处不融融.惟余两鬓无情雪,最耐人间解冻风."
    ]
  },
  {
    "title": "未知",
    "author": "未知",
    "paragraphs": [
      "偶随和气上层台,河里风烟已暗开.空说虎牢天地险,不知春色过关来."
    ]
  },
  {
    "title": "未知",
    "author": "未知",
    "paragraphs": [
      "梵楼佛火千轮出,汉畤神光百道来.为报金吾休禁夜,太平箫鼓宴钧台."
    ]
  },
  {
    "title": "未知",
    "author": "未知",
    "paragraphs": [
      "孝武威灵动百蛮,将军辛苦到阗颜.儒生未必无长策,枉使匈奴害狄山."
    ]
  },
  {
    "title": "未知",
    "author": "未知",
    "paragraphs": [
      "贾傅感伤论表饵,董生推本对春秋.蹶张抵几能为相,谁序儒家冠九流."
    ]
  },
  {
    "title": "未知",
    "author": "未知",
    "paragraphs": [
      "金门高隠宰官身,尽把功名付客尘.慧露真腴内消热,可烦霞脚一瓶春."
    ]
  },
  {
    "title": "未知",
    "author": "未知",
    "paragraphs": [
      "龙衔缥质尊王贡,月满春规记焙名.此味赏音知有意,不将甘醴作交情."
    ]
  },
  {
    "title": "未知",
    "author": "未知",
    "paragraphs": [
      "省访春丛艳最殊,寄来犹识锦霞舒.名园自宝仙葩种,可是全因勿翦余."
    ]
  },
  {
    "title": "未知",
    "author": "未知",
    "paragraphs": [
      "贡焙僧岩各有名,手封奇品更丁宁.衰翁剧饮虽无分,且喜云腴伴独醒."
    ]
  },
  {
    "title": "未知",
    "author": "未知",
    "paragraphs": [
      "一匳真茗慰铃斋,更伴仙卿逸藻来.夜啜晓吟俱绝品,心源何处著尘埃."
    ]
  },
  {
    "title": "未知",
    "author": "未知",
    "paragraphs": [
      "高斋新境断纤尘,曲圃芳畦豫记春.今日且资移树法,明年应作看花人."
    ]
  },
  {
    "title": "未知",
    "author": "未知",
    "paragraphs": [
      "绛艳由来拒早霜,金英自欲应重阳.主人昔意兼新意,并为寒葩两种香."
    ]
  },
  {
    "title": "未知",
    "author": "未知",
    "paragraphs": [
      "不肯归休本俗才,痴儿了事太悠哉.劝君抽取文符手,且就凉轩鬭茗来."
    ]
  },
  {
    "title": "未知",
    "author": "未知",
    "paragraphs": [
      "袁褚才名自古稀,可嗟高节晚相违.迟行便足为丞相,枉受黄罗乳母衣."
    ]
  },
  {
    "title": "未知",
    "author": "未知",
    "paragraphs": [
      "此路前闻七圣迷,风霾终日暗天涯.心如摇旆头如葆,却羡枯桑了不知."
    ]
  },
  {
    "title": "未知",
    "author": "未知",
    "paragraphs": [
      "晼晚千花已自稀,狂风犹欲挫芳菲.王昌近在墙东住,可惜残红取次飞."
    ]
  },
  {
    "title": "未知",
    "author": "未知",
    "paragraphs": [
      "小集曾因善叙传,西州余藻复盈编.中郎久已成枯骨,争奈柯亭十六椽."
    ]
  },
  {
    "title": "未知",
    "author": "未知",
    "paragraphs": [
      "章街十里瑞霙飞,有客蓬山寓直归.双履未穿乘款段,比量东郭是轻肥."
    ]
  },
  {
    "title": "未知",
    "author": "未知",
    "paragraphs": [
      "一夕欢娱凤帐秋,晓天归驾待琼辀.银潢便是东西水,不独人间有御沟."
    ]
  },
  {
    "title": "未知",
    "author": "未知",
    "paragraphs": [
      "紫宙风轻敛夕霏,露华应湿六铢衣.鹊桥贪问经年恨,不觉蛛丝减旧机."
    ]
  },
  {
    "title": "未知",
    "author": "未知",
    "paragraphs": [
      "汉家猗殿敞云屏,青雀西来底有情.席上残桃犹可种,刘郎争奈不长生."
    ]
  },
  {
    "title": "未知",
    "author": "未知",
    "paragraphs": [
      "萧萧墟落暮云寒,坏曲薪歌浃野欢.何处饭牛归路远,一声辛苦愬漫漫."
    ]
  },
  {
    "title": "未知",
    "author": "未知",
    "paragraphs": [
      "白首江湖传散人,天弢解尽有天真.汉家不惜青蒲费,终为枚生一裹轮."
    ]
  },
  {
    "title": "未知",
    "author": "未知",
    "paragraphs": [
      "八法神毫焕宝题,至今鸾鹊欲惊飞.临空莫遣流尘晦,幸有仙人拂石衣."
    ]
  },
  {
    "title": "未知",
    "author": "未知",
    "paragraphs": [
      "韩邑西南上故原,春林几处驻行轩.何妨豫卜归休地,从古三公亦灌园."
    ]
  },
  {
    "title": "未知",
    "author": "未知",
    "paragraphs": [
      "耕畴乔木许西偏,嵩颍相望似有缘.更问具茨南复北,那边堪作种芝田."
    ]
  },
  {
    "title": "未知",
    "author": "未知",
    "paragraphs": [
      "粉箨烟膏秀可餐,森森庭际鬭檀栾.谁教节目生皮外,却解虚心保岁寒."
    ]
  },
  {
    "title": "未知",
    "author": "未知",
    "paragraphs": [
      "匹马中衢类断蓬,疏星残月共寒空.汉家未给千门钥,弛镫墙阴避宪骢."
    ]
  },
  {
    "title": "未知",
    "author": "未知",
    "paragraphs": [
      "万物迎春兔目开,亭亭圆影覆莓苔.孤根信得全身地,可待山中养不材."
    ]
  },
  {
    "title": "未知",
    "author": "未知",
    "paragraphs": [
      "楚雀乘春翐翐飞,蒜头椒目禀生微.风前莫学惊鸥散,堂上人无海客机."
    ]
  },
  {
    "title": "未知",
    "author": "未知",
    "paragraphs": [
      "空庭残雨伴风休,芳树阴阴晚雀留.无限好枝堪敛翼,不知何事更啁啾."
    ]
  },
  {
    "title": "未知",
    "author": "未知",
    "paragraphs": [
      "像阁岧峣出翠阴,有人凭槛看嵩岑.方袍更语闽天旧,且取归心付佛心."
    ]
  },
  {
    "title": "未知",
    "author": "未知",
    "paragraphs": [
      "槛外风烟洛汝通,宾簪禅毳此相从.主人解选登临地,数片秋天六六峰."
    ]
  },
  {
    "title": "未知",
    "author": "未知",
    "paragraphs": [
      "缭绕西隄接暮云,半天残日尚留宾.归桡直渡无多怖,纵有风波不陷人."
    ]
  },
  {
    "title": "未知",
    "author": "未知",
    "paragraphs": [
      "汉家甲令议蠲烦,曹札沈迷拥昼轩.城旦千条纷未举,始知黄老得名言."
    ]
  },
  {
    "title": "未知",
    "author": "未知",
    "paragraphs": [
      "䡾䡾雕甍傍九衢,藻扃无复蕊函书.徘徊尚有飞轩月,不把孤光照碧疏."
    ]
  },
  {
    "title": "未知",
    "author": "未知",
    "paragraphs": [
      "放溜轻舠掠晚沙,时时波底碎秋霞.清阴十里堪乘兴,疑到江东安道家."
    ]
  },
  {
    "title": "未知",
    "author": "未知",
    "paragraphs": [
      "新年城曲坐溪台,密霰初收晚冻开.无限禽声兼柳意,欲催春色过湖来."
    ]
  },
  {
    "title": "未知",
    "author": "未知",
    "paragraphs": [
      "水华烟态压回汀,客至无情亦有情.芳草不须缘短梦,一番新绿满塘生."
    ]
  },
  {
    "title": "未知",
    "author": "未知",
    "paragraphs": [
      "闲拂苔矶弄钓轮,幽怀先赏潩滩春.沙鸥似未知余意,惊舞时时错避人."
    ]
  },
  {
    "title": "未知",
    "author": "未知",
    "paragraphs": [
      "一水萦纡荡夕霏,樵风上下燕参差.斜阳无限沧洲景,可惜山阴兴尽归."
    ]
  },
  {
    "title": "未知",
    "author": "未知",
    "paragraphs": [
      "春色东来不待招,烟光已过洛阳桥.如何解尽人间冻,鬓畔霜华转不消."
    ]
  },
  {
    "title": "未知",
    "author": "未知",
    "paragraphs": [
      "洛浦冰消润韈尘,野禽何处不呼春.柳梢弄色花条软,已似遥嗤白首人."
    ]
  },
  {
    "title": "未知",
    "author": "未知",
    "paragraphs": [
      "一世夔龙集盛期,公槐邦栋耸乔枝.更将出处均天分,荀凤庄鹏各有池."
    ]
  },
  {
    "title": "未知",
    "author": "未知",
    "paragraphs": [
      "曾见青旗上苑回,瑞幡仙萼翦刀催.朝来独曝茅檐日,且暖蓬心一寸灰."
    ]
  },
  {
    "title": "未知",
    "author": "未知",
    "paragraphs": [
      "岩曲孤根为底来,婆娑生意画云开.霜繁露重樛枝落,借问于今材不材."
    ]
  },
  {
    "title": "未知",
    "author": "未知",
    "paragraphs": [
      "诘曲山阿冒石梯,听泉寻竹到招提.凭阑未徧催归驭,可惜溪西更有溪."
    ]
  },
  {
    "title": "未知",
    "author": "未知",
    "paragraphs": [
      "刹刹寻僧驻盖频,已闻归骑趣城闉.岩云不散溪泉咽,野色幽声共怨人."
    ]
  },
  {
    "title": "未知",
    "author": "未知",
    "paragraphs": [
      "宝阙凌云宴罢初,纷纷归骑徧春衢.灯光月彩留清玩,不觉车前甚宠呼."
    ]
  },
  {
    "title": "未知",
    "author": "未知",
    "paragraphs": [
      "燕池昔有金丸戏,蝈氏今无牡菊烟.暗水群鸣聊借问,为官何似为私年."
    ]
  },
  {
    "title": "未知",
    "author": "未知",
    "paragraphs": [
      "万数鸣蛙暑雨天,此声何必问憎怜.周公忍事肠三斗,寄怒犹烧牡菊烟."
    ]
  },
  {
    "title": "未知",
    "author": "未知",
    "paragraphs": [
      "唳鹤啼乌隔斗城,喈喈辛苦报朝缨.僦庐不识端门漏,长愧东窗第一声."
    ]
  },
  {
    "title": "未知",
    "author": "未知",
    "paragraphs": [
      "小园烟草接邻家,桑柘阴阴一径斜.卧读陶诗未终卷,又乘微雨去锄瓜."
    ]
  },
  {
    "title": "未知",
    "author": "未知",
    "paragraphs": [
      "历尽危机歇尽狂,残年惟有付耕桑.麦秋天气朝朝变,蚕月人家处处忙."
    ]
  },
  {
    "title": "未知",
    "author": "未知",
    "paragraphs": [
      "村南村北鹁鸠声,刺水新秧漫漫平.行徧天涯千万里,却从邻父学春耕."
    ]
  },
  {
    "title": "未知",
    "author": "未知",
    "paragraphs": [
      "少年壮气吞强敌,晚觉丘樊乐事多.骏马宝刀俱一梦,夕阳闲和饭牛歌."
    ]
  },
  {
    "title": "未知",
    "author": "未知",
    "paragraphs": [
      "梦惊单枕拂霜毛,月影初低烛影高.枝上万禽犹寂寂,寒鸡何事独三号."
    ]
  },
  {
    "title": "未知",
    "author": "未知",
    "paragraphs": [
      "勤勤高意念林丘,新买溪园洛水头.千载圣贤方契会,恐君难作赤松游."
    ]
  },
  {
    "title": "未知",
    "author": "未知",
    "paragraphs": [
      "芝廛松坞富烟霞,更接西台御史家.借问贤人何日聚,定知郎宿映台华."
    ]
  },
  {
    "title": "未知",
    "author": "未知",
    "paragraphs": [
      "堂上春风至,欣欣草木情.鸦鸣藏柳暗,蝶舞映花明.暖日迟迟景,轻雷隐隐声.客来何所有,采蕨试新烹."
    ]
  },
  {
    "title": "未知",
    "author": "未知",
    "paragraphs": [
      "堂上薰风至,阳曦午更骄.翫阴欣叶密,引饮快冰消.乳燕飞还堕,鸣蝉咽复调.清谈能却暑,应不费招邀."
    ]
  },
  {
    "title": "未知",
    "author": "未知",
    "paragraphs": [
      "堂上西风至,郊原岁事成.雨余虹影落,云霁露华清.唧唧蛩鸣夜,飘飘雁度晴.登临多物色,笔落竞纵横."
    ]
  },
  {
    "title": "未知",
    "author": "未知",
    "paragraphs": [
      "堂上寒风至,萧条静物华.映窗唯有竹,倚槛更无花.碧瓦霜初重,铜壶日易斜.罇罍延夜永,不觉已朝霞."
    ]
  },
  {
    "title": "未知",
    "author": "未知",
    "paragraphs": [
      "招携共到习家池,云水为裳芰制衣.鱼戏轻舡浮枕簟,鸥随落日下汀矶.岸巾已得杯中趣,横吹如从天外飞.野性每来应未厌,骊驹宁复赋言归."
    ]
  },
  {
    "title": "未知",
    "author": "未知",
    "paragraphs": [
      "公余吏隐剏新亭,野阔云低叠素屏.风动荷香翻偃盖,日摇波影散疏星.望穷南亩千重绿,坐久西山数点青.更待晚凉蝉乱噪,与君散策试同听."
    ]
  },
  {
    "title": "未知",
    "author": "未知",
    "paragraphs": [
      "一番新雨洗华亭,四面晴天倚翠屏.并秀采莲舒嫩脸,孤飞白鹭带残星.披襟骤觉登仙乐,倚槛犹疑倒影青.横笛晚来声更好,龙吟泓下亦时听."
    ]
  },
  {
    "title": "未知",
    "author": "未知",
    "paragraphs": [
      "萧然颜巷复谁堪,竟日潜心到五三.载酒未妨从靖节,围棋端不羡羊昙.逢人倾倒群儿笑,落笔纵横四座惭.旧学青箱知未替,更将新律付诸男."
    ]
  },
  {
    "title": "未知",
    "author": "未知",
    "paragraphs": [
      "新秋爽气溢长空,弦诵低昻月映栊.济济青衿成鲁变,洋洋泮水咏洙风.群儒篆刻空章句,百氏纷纭赖折中.何日拔才空冀北,如今高誉满山东."
    ]
  },
  {
    "title": "未知",
    "author": "未知",
    "paragraphs": [
      "皎皎清波满四空,疏林散影弄朦胧.援毫欲赋阳台梦,振袂欣乘玉宇风.已觉素秋来席上,却疑仙景落壶中.凌云未许攀仙桂,卧看冰轮没汉东."
    ]
  },
  {
    "title": "未知",
    "author": "未知",
    "paragraphs": [
      "一方明月落长空,万里余辉鏁玉栊.蝉韵啾啾来远木,槐云袅袅弄清风.共邀载酒陶彭泽,走访谈经戴侍中.景物萧然无限思,靓粧应许过墙东."
    ]
  },
  {
    "title": "未知",
    "author": "未知",
    "paragraphs": [
      "泮宫深闭绛帷空,摇想佳人照绮栊.闲倚画屏怜永夜,懒摇纨扇引凉风.直疑令史归天上,犹想阳台入梦中.展转觉来无一事,日摇槐影桂窗东."
    ]
  },
  {
    "title": "未知",
    "author": "未知",
    "paragraphs": [
      "皎皎虚堂带月清,金风入律露华明.潘郎寓直生秋兴,韩子长歌忆短檠.惊鹊遶枝巢未稳,幽虫寻砌隐余声.却嫌诗思撩归梦,数尽髙城长短更."
    ]
  },
  {
    "title": "未知",
    "author": "未知",
    "paragraphs": [
      "扰扰浮名绊此身,相逢樽酒眼还明.君如俊鹘方抟翮,我似弯弓不受檠.弱植幸容依玉树,新诗尝喜掷金声.他时会致青云上,莫厌卑栖岁屡更."
    ]
  },
  {
    "title": "未知",
    "author": "未知",
    "paragraphs": [
      "秋堂幞被有余清,骤喜秋光泼眼明.帘外月华筛碎玉,床头萤火当长檠.直嫌唧唧秋虫响,且听琅琅弦诵声.善教尙烦留滞席,朝恩未许便归更."
    ]
  },
  {
    "title": "未知",
    "author": "未知",
    "paragraphs": [
      "甘雨初匀岁事时,冥冥造物本无私.绿云卷地薰风细,翠浪翻天晓露滋.已见郊原深没马,预欣场圃积如坻.从来令尹忧民切,短句聊凭一解頥."
    ]
  },
  {
    "title": "未知",
    "author": "未知",
    "paragraphs": [
      "朝廷庶事备成康,郡邑承风底事忙.要使幅员无旷土,始知冀北有留良.疏狂似我徒劳耳,术业如君讵易量.奔走幸容陪笑语,每观醉墨屡琳琅."
    ]
  },
  {
    "title": "未知",
    "author": "未知",
    "paragraphs": [
      "薰蒸和气浃丰年,羸老欣闻诏令宣.疾恶如雠知劲节,清言有味乐推贤.却嫌松菊荒三径,故乞丝纶下九天.欲识邦人思厚德,四郊草木亦依然."
    ]
  },
  {
    "title": "未知",
    "author": "未知",
    "paragraphs": [
      "汪汪万顷浸清波,千里旁渐惠泽多.化比宋均方渡虎,瑞同黄霸自生禾.盘根治剧观游刃,破胆投奸去宿疴.已有讴吟喧井邑,更传佳句似阴何."
    ]
  },
  {
    "title": "未知",
    "author": "未知",
    "paragraphs": [
      "一官塞北似飘蓬,邂逅威严霁弱翁.它日若陪林下客,亦能把钓待秋风."
    ]
  },
  {
    "title": "未知",
    "author": "未知",
    "paragraphs": [
      "借借声名自妙年,优优惠化咏来宣.宁夸衣锦光前牒,便拟挥金继昔贤.秀句屡同歌白雪,髙标犹幸视青天.自惭不得陪驺御,空想余风尚凛然."
    ]
  },
  {
    "title": "未知",
    "author": "未知",
    "paragraphs": [
      "一麾聊复散余波,才比淮阴益办多.千里宣威憺夏日,三年种德敛秋禾.如纶忽听颁新渥,勿药还欣已旧疴.却恐九重思治行,蒲轮它日竟如何."
    ]
  },
  {
    "title": "未知",
    "author": "未知",
    "paragraphs": [
      "鹏飞初不碍蒿蓬,自拟归休慕仲翁.况有仙姿标洞府,泠然御寇已乘风."
    ]
  },
  {
    "title": "未知",
    "author": "未知",
    "paragraphs": [
      "南宫三日仕非轻,湖海归来一草亭.誉袭芝兰方冉冉,节髙松柏独青青.仁风已播袁宏扇,素尚行须毛玠屏.岂待朞年归报政,人占此地有台星."
    ]
  },
  {
    "title": "未知",
    "author": "未知",
    "paragraphs": [
      "荘周蝴蝶梦魂轻,盘谷家山有旧亭.下笔未能工嫓白,折腰何敢望纡青.思鱼此日空弹铗,误墨他年点画屏.寂寞草玄绳户闭,犹堪归伴少微星."
    ]
  },
  {
    "title": "未知",
    "author": "未知",
    "paragraphs": [
      "五月黄尘去传轻,褰裳几处宿邮亭.共知向日输心赤,莫叹微霜点鬓青.每傍重霄求宝剑,欲令新木作枯屏.流传賸有风骚句,摇想群公若会星."
    ]
  },
  {
    "title": "未知",
    "author": "未知",
    "paragraphs": [
      "恩分千里赏犹轻,好建精思李柏亭.日映冰壶融皎洁,风临玉树发葱青.高名竞慕蒲葵扇,雅操宁施刻镂屏.梦得惠连春草句,虚传李白是金星."
    ]
  },
  {
    "title": "未知",
    "author": "未知",
    "paragraphs": [
      "气盖千人一羽轻,九霄丹鹤唳华亭.姓名已入金瓯覆,留滞休嗟银印青.彩笔掞天摛丽藻,高标插地见长屏.盐梅他日从人望,商说何功比列星."
    ]
  },
  {
    "title": "未知",
    "author": "未知",
    "paragraphs": [
      "圣代勤民岂外轻,声名今已播边亭.风摇铃阁终晨静,雨鏁棠阴满地青.赐表殊功宜冕服,荣分从吏亦缇屏.如公学问留闲郡,东壁何人应二星."
    ]
  },
  {
    "title": "未知",
    "author": "未知",
    "paragraphs": [
      "十年尘土坐才轻,五斗犹堪佐县亭.鼎贵敢歆新绶紫,固穷唯有旧毡青.已甘终作轮囷木,未忍翻同屈曲屏.犹喜膺门被容接,常瞻郎位蔚然星."
    ]
  },
  {
    "title": "未知",
    "author": "未知",
    "paragraphs": [
      "银钩落纸彩毫轻,醉写新诗入禁亭.学擅儒宗穷壸奥,文摛墨妙炳丹青.亲承零露如金掌,密蔽冲风似宝屏.雅意未须嗟出守,宵衣方念庻民星."
    ]
  },
  {
    "title": "未知",
    "author": "未知",
    "paragraphs": [
      "九万鹏程举翮轻,蚤年高誉满江亭.曾分兰省趋墀赤,行从荷囊拜琐青.雅度最宜锵玉佩,精忠不用绿沉屏.欲令行部襜帷去,要使人争识景星."
    ]
  },
  {
    "title": "未知",
    "author": "未知",
    "paragraphs": [
      "久嗟留滞压丛轻,桃李无言向野亭.展骥始应流汗赤,登龙早见出蓝青.三余共对贤人酒,四野欣瞻别驾屏.何日蒲轮趋加节,便看两两映魁星."
    ]
  },
  {
    "title": "未知",
    "author": "未知",
    "paragraphs": [
      "半刺同流寄未轻,勤劳每念离乡亭.髙怀不羡貂蝉贵,丽句还酬玉案青.字买千金休择笔,才兼三绝好书屏.独惭后学波澜狭,明月舒空映小星."
    ]
  },
  {
    "title": "未知",
    "author": "未知",
    "paragraphs": [
      "淮阴当日少年轻,官舍浑如寄旅亭.十载凄凉甘组绿,三冬讽诵伴灯青.才非徐孺惭悬榻,谄异陈咸岂触屏.独幸亲逢陶谢手,每观一字并华星."
    ]
  },
  {
    "title": "未知",
    "author": "未知",
    "paragraphs": [
      "佐县三年敢意轻,掾曹还许暂平亭.齿延屡醉争扶白,嗣响非工愧取青.自此浮鸥容海浪,幸同驯鹿傍车屏.从今已恐终更去,怅望参商是别星."
    ]
  },
  {
    "title": "未知",
    "author": "未知",
    "paragraphs": [
      "使轺问俗画轮轻,五马张筵驻驿亭.他日恩荣封诏紫,伫看蹇谔伏蒲青.才能并赐龙文剑,勋业同分云母屏.太史已书贤者聚,荀陈此地仰华星."
    ]
  },
  {
    "title": "未知",
    "author": "未知",
    "paragraphs": [
      "暂来征骑出阇闉,却棹扁舟下小津.飒飒西风如送客,萧萧晚雨欲留人.一年踪迹无停日,千里羁游又远亲.为问篙师从此去,定知几日到东秦."
    ]
  },
  {
    "title": "未知",
    "author": "未知",
    "paragraphs": [
      "溯水秋风扬短棹,穿林落日系孤舟.心清乍喜离嚣俗,野旷翻疑动旅愁.归雁高飞云杳杳,幽虫夜语草悠悠.此间景物君知否,即是潇湘一片秋."
    ]
  },
  {
    "title": "未知",
    "author": "未知",
    "paragraphs": [
      "理棹频看溪水分,岸移不觉转孤村.渔翁醉卧滩沙穏,樵子行歌岸草昏.白鹭成行低欲落,清蝉无数断还闻.自将野色幷秋色,都付诗魂与醉魂."
    ]
  },
  {
    "title": "未知",
    "author": "未知",
    "paragraphs": [
      "山云漠漠水溟溟,千里拏舟似叶轻.乍喜晚光偏照耀,却嫌秋色太分明.疑人鸥鸟看来熟,𣨼客荷花望处平.佳景直须乘兴入,蚤催风伯送吾行."
    ]
  },
  {
    "title": "未知",
    "author": "未知",
    "paragraphs": [
      "阻风三日不舂粮,浪逆篙横未到庄.碧水赖知饶夜月,青山已复下残阳.每吟秋兴空多泪,欲赋西征细作行.行止定非臧氏力,艰难险阻自须尝."
    ]
  },
  {
    "title": "未知",
    "author": "未知",
    "paragraphs": [
      "移种疑从紫府仙,世间凡草护芊眠.味高石蜜甘居下,效捷灵芝愧在前.玉𩊓并标官焙印,月团犹带御炉烟.年来海宇皆知愧,却笑神农未解煎."
    ]
  },
  {
    "title": "未知",
    "author": "未知",
    "paragraphs": [
      "吏隐从人号懒仙,一瓯常及日高眠.要令万卷浇胸次,便觉三山到眼前.客至不须樽有酒,家贫肯厌突无烟.清泉近在南山麓,珍味殊胜渭水煎."
    ]
  },
  {
    "title": "未知",
    "author": "未知",
    "paragraphs": [
      "不但蠲烦起醉仙,能令古莽失多眠.春风乍拂千岩上,晓雨初沾百草前.绛缕缝囊包紫璧,玉尘凝盌照清烟.今人嗤点前人拙,未肯须依古法煎."
    ]
  },
  {
    "title": "未知",
    "author": "未知",
    "paragraphs": [
      "仰望群公若会仙,贪论茗饮未安眠.冥搜往往游尘外,得句时时在枕前.夜漏讴吟清彻骨,晴窗挥染净无烟.中秋风月佳辰近,应把云腴对竹煎."
    ]
  },
  {
    "title": "未知",
    "author": "未知",
    "paragraphs": [
      "殷勤当日植文槐,志在经纶世岂知.古柏空传武侯庙,甘裳争诵召公诗.颓颜共惜成陈迹,厦屋初欣敞旧规.岂但一时追盛事,髙名从此看双垂."
    ]
  },
  {
    "title": "未知",
    "author": "未知",
    "paragraphs": [
      "鬰鬰庭柯已百年,相传勿翦岂徒然.曾栖鸾凤枝条耸,直傍云霄雨露偏.彩制乍惊增昔构,佳名还喜契台躔.故知异日思遗爱,争指新堂说二贤."
    ]
  },
  {
    "title": "未知",
    "author": "未知",
    "paragraphs": [
      "一见奇葩泼眼明,两川风物寄争新.十家京洛供长日,万朵东秦照暮春.谛视尚疑倾国女,醉吟犹付谪仙人.定知不是无情物,为有真香暗度频."
    ]
  },
  {
    "title": "未知",
    "author": "未知",
    "paragraphs": [
      "紫檀刻蘂香初吐,红粉匀葩色正新.孤艳最宜微带雨,众芳谁复与争春.无端应恨风惊叶,不醉却宜花笑人.从此径须连夜赏,遶阑百匝未为频."
    ]
  },
  {
    "title": "未知",
    "author": "未知",
    "paragraphs": [
      "如酥小雨压芳尘,曲槛重来花更新.莫怪东风钟异美,独将仙种殿余春.愧非阿母池邉客,喜见阳台梦里人.犹恨此生输蛱蝶,偷香抱蕊往来频."
    ]
  },
  {
    "title": "未知",
    "author": "未知",
    "paragraphs": [
      "莼菜鲈鱼意未疏,归来端为忆吾庐.纵谈衮衮皆忘倦,豪气飘飘尚不除.赖有一经如长孺,休嫌四壁似相如.小窗宴坐无余事,门外频听长者车."
    ]
  },
  {
    "title": "未知",
    "author": "未知",
    "paragraphs": [
      "平生贵异不谋身,率道恂恂范伯孙.巷有青衿来问道,家无赤脚可应门.抗章曾叩苍龙阙,谠议终开白兽罇.见说晚闻多妙教,悠悠浮世更堪论."
    ]
  },
  {
    "title": "未知",
    "author": "未知",
    "paragraphs": [
      "传闻公退集群英,共惜残春到野亭.髙柳半天成翠幄,摇峰插地作长屏.应怜旷寂嚣尘绝,更觉萧疏物象泠.顾我阻陪车马客,空吟河畔草青青."
    ]
  },
  {
    "title": "未知",
    "author": "未知",
    "paragraphs": [
      "淡荡春溪带晚城,胜游此地继兰亭.风摇波面琉璃簟,雨洗山光翡翠屏.举酒莫辞归酩酊,垂纶聊复向清泠.曾须踏月重追赏,要看林烟共罩青."
    ]
  },
  {
    "title": "未知",
    "author": "未知",
    "paragraphs": [
      "数子声华久绝尘,更将诗律闘清新.烂如晓日铺红锦,穆若薰风泛绿苹.王谢由来多大手,何刘那得比斯人.从今海内传流徧,在处常应护鬼神."
    ]
  },
  {
    "title": "未知",
    "author": "未知",
    "paragraphs": [
      "侧身西望涕沾翰,黄菊丹茰又满阑.徧插定应怜我远,从游谁复尽亲欢.年过骑省悲秋易,贫似司空乞酒难.何日故园鸣雁侣,醉归松竹挂衣冠."
    ]
  },
  {
    "title": "未知",
    "author": "未知",
    "paragraphs": [
      "相逢晚岁莫情疏,径欲连墙卜并居.苦学羡君诗有味,固穷怜我食无余.从容杯酒频挥麈,斗薮尘埃喜振裾.闻道谈言过辅嗣,故应回首万浮虚."
    ]
  },
  {
    "title": "未知",
    "author": "未知",
    "paragraphs": [
      "叹息朝廷记忆疏,未闻平子赋闲居.穷经岂但论糟粕,乐道宁能逐腐余.已觉烟霞亲几杖,不教尘土污簪裾.客来强起谈名理,寂寞茅斋尽日虚."
    ]
  },
  {
    "title": "未知",
    "author": "未知",
    "paragraphs": [
      "心逐轻波去,身随匹马归.据鞍挥泪尽,回首一依依."
    ]
  },
  {
    "title": "未知",
    "author": "未知",
    "paragraphs": [
      "日永不可过,夜凉愁更多.蝉声嘶晚月,孤枕梦如何."
    ]
  },
  {
    "title": "未知",
    "author": "未知",
    "paragraphs": [
      "一别遽如许,归期可奈何.无心恋明月,有泪寄流波."
    ]
  },
  {
    "title": "未知",
    "author": "未知",
    "paragraphs": [
      "凉飚此夕何佳哉,万里朱炎去不来.吹入离人多少恨,却将魂梦到阳台."
    ]
  },
  {
    "title": "未知",
    "author": "未知",
    "paragraphs": [
      "萧萧初觉澹云轻,飒飒如闻转树声.收拾光辉浑在眼,应知骑省赋初成."
    ]
  },
  {
    "title": "未知",
    "author": "未知",
    "paragraphs": [
      "窗外时闻一叶落,槐阴惊起几蝉鸣.秋风定是多情物,解作离肠欲断声."
    ]
  },
  {
    "title": "未知",
    "author": "未知",
    "paragraphs": [
      "云卷天高鸟鹊飞,满庭槐影转风枝.可怜秋色谁分付,正是安仁作赋时."
    ]
  },
  {
    "title": "未知",
    "author": "未知",
    "paragraphs": [
      "侍中宅畔千余朵,兴庆池边四五枝.何似城南王处士,满园无数鬬新奇."
    ]
  },
  {
    "title": "未知",
    "author": "未知",
    "paragraphs": [
      "无奈狂风日日催,东君欲去复徘徊.应缘众卉羞相并,故遣妖姿最后开."
    ]
  },
  {
    "title": "未知",
    "author": "未知",
    "paragraphs": [
      "半醉西施晕晓粧,天香一夜染衣裳.踌蹰欲画无穷意,笔法何人继赵昌."
    ]
  },
  {
    "title": "未知",
    "author": "未知",
    "paragraphs": [
      "车骑雍容驻道傍,小园寻胜见花王.应知异日传佳句,处处人称黄四娘."
    ]
  },
  {
    "title": "未知",
    "author": "未知",
    "paragraphs": [
      "恰恰清明昨夜过,海棠幽独占春多.杜陵不是无心赋,才薄难工奈若何."
    ]
  },
  {
    "title": "未知",
    "author": "未知",
    "paragraphs": [
      "欲识东君用意工,故将残叶衬轻红.可怜雨洗胭脂湿,只怕风吹翠幄空."
    ]
  },
  {
    "title": "未知",
    "author": "未知",
    "paragraphs": [
      "天扶宝运世兴王,庆陋猗兰入画堂.千载后观周礼乐,万邦摇奉舜衣裳.北门骄子常输賮,南极老人方效祥.试向红云瞻魏阙,侍臣应上万年觞."
    ]
  },
  {
    "title": "未知",
    "author": "未知",
    "paragraphs": [
      "流虹启圣际千年,湛露洪恩下九天.腾踏欢声来击壤,氤氲瑞色散非烟.已赓圣代中和颂,更草前贤封禅篇.四海岂知蒙帝力,春台此日倍熙然."
    ]
  },
  {
    "title": "未知",
    "author": "未知",
    "paragraphs": [
      "千秋从昔庆嘉名,四海而今贺太平.十里旌旗明晓色,万家弦管被新声.五云已逐阳乌现,百兽方随仪鳯鸣.更喜簪绅趋燕衎,南山祝圣愿同倾."
    ]
  },
  {
    "title": "未知",
    "author": "未知",
    "paragraphs": [
      "九重丹诏锡恩荣,袅袅秋风卷旆旌.借甚搢绅争颂德,烂然衣锦得徐行.一钱选受群翁送,三径归来万事轻.宣室异时思贾傅,蒲轮应复召枚生."
    ]
  },
  {
    "title": "未知",
    "author": "未知",
    "paragraphs": [
      "熙然伏运庆当千,初见箫韶被管弦.况际轺车临乐国,更张绮席会群仙.欢声已逐铿锵奏,和气方随律吕宣.何日九重颁召节,好从鹓鹭听钧天."
    ]
  },
  {
    "title": "未知",
    "author": "未知",
    "paragraphs": [
      "清时乐事昔难逢,曦御初移昼景融.麦秀两岐翻翠浪,槐阴四面舞轻风.挥余玉尘谈无倦,醉倒金罍酒屡空.髣髴已闻颁鳯诏,朝来喜气满城中."
    ]
  },
  {
    "title": "未知",
    "author": "未知",
    "paragraphs": [
      "十年乡校叹蹉跎,一日皇恩尽网罗.别去谓宜登上第,归来还复遇沉疴.秋风但结原鸰恨,晓露空闻蒿里歌.荣愿未酬身已殁,平生稽古竟如何."
    ]
  },
  {
    "title": "未知",
    "author": "未知",
    "paragraphs": [
      "仙李遗风远,髙门积庆长.及身仪禁路,有子耀岩廊.不及千钟乐,应留八叶昌.凄凉封蜜印,髣髴映金章."
    ]
  },
  {
    "title": "未知",
    "author": "未知",
    "paragraphs": [
      "故里尊疏傅,群公庆孟侯.方歆五福备,遽隔九原幽.叹息人何赎,褒荣礼独优.翻疑脱仙骨,名字照丹丘."
    ]
  },
  {
    "title": "未知",
    "author": "未知",
    "paragraphs": [
      "萧叶蟠根大,于门结驷新.鹓行尊几杖,鹤骨离风尘.追挽倾朝绂,褒荣动帝宸.惟应两河道,犹想锦衣春."
    ]
  },
  {
    "title": "未知",
    "author": "未知",
    "paragraphs": [
      "遗子一经足,成家五福幷.千钟欣禄养,万石仰荣名.日射铭旌字,风传衮铎声.摇知开吉地,不假问三生."
    ]
  },
  {
    "title": "未知",
    "author": "未知",
    "paragraphs": [
      "榆社聆风远,兰阶托契深.兴宗知有自,处贵独无心.陇柏晞朝露,庭槐长夏阴.如公更何恨,顾我尚沾襟."
    ]
  },
  {
    "title": "未知",
    "author": "未知",
    "paragraphs": [
      "断蓬随天风,飘荡去何许.寒草不自振,生死依墙堵.两途俱寂寞,众手剧云雨.坐令习主簿,下与鸡鹜伍.遥知竹林交,未肯一时数.翩翩三语掾,智与谩相补.髯刘吾所畏,道屈空去鲁.子才亦落落,倾盖极许予.四夔照河滨,一笑宽逆旅.堂堂吾景方,去作泉下土.未知我露电,能复几寒暑.思莼久未决,食荠转觉苦.我不逮诸子,要先诸子去.不种杨恽田,但灌吕安圃.未知谁善酿,可作孔文举.十年亦晚矣,请便事斯语."
    ]
  },
  {
    "title": "未知",
    "author": "未知",
    "paragraphs": [
      "长风将佳月,万里到此堂.天游本无待,邂逅今夕凉.北窗旧竹短,南窗新竹长.此君本无心,风月不相忘.道人方燕坐,万物凝清光.不独揖霜雪,似闻笙鹤翔.乃知一念静,可洗千劫忙.明当携曲生,往问安心方."
    ]
  },
  {
    "title": "未知",
    "author": "未知",
    "paragraphs": [
      "以我千金帚,逢君万斛船.要知穷有自,未觉懒相先.盆盎三年梦,篇章四海传.怱怱秣归马,离恨满霜天."
    ]
  },
  {
    "title": "未知",
    "author": "未知",
    "paragraphs": [
      "一官不办作生涯,几见秋风卷岸沙.宋玉有文悲落木,陶潜无酒对黄花.天机衮衮山新瘦,世事悠悠日自斜.误矣载书三十乘,东门何地不宜瓜."
    ]
  },
  {
    "title": "未知",
    "author": "未知",
    "paragraphs": [
      "建德我故国,归哉遄我驱.除道得欢伯,荆棘无复余.满怀秋月色,未觉饥肠虚.平林过西风,为我起笙竽.定知张公子,能共寂寞娱.执此以赠君,意重貂襜褕.破帽与青鞋,耐久心亦舒.危处要进步,安处勿停车.成亏在道德,不在功利区.收视以为期,问君此何如.开尊且复饮,辞费道已迂.闭口味更长,香断窗棂疏."
    ]
  },
  {
    "title": "未知",
    "author": "未知",
    "paragraphs": [
      "金张与许史,不知寒士名.石交少瑕疵,但有一曲生.丝色随染异,择交士所贵.竹林固皆贤,山王以官累.匏酌可延客,藜羹无是非.土思非不深,无屋未能归.革华虽可侯,不敢践危地.木奴会足饱,宽作十年计."
    ]
  },
  {
    "title": "未知",
    "author": "未知",
    "paragraphs": [
      "金章笑鹑衣,玉堂陋茅茨.石火不须臾,白驹隙中驰.丝鬓那可避,会当来如期.竹固不如肉,飞觞莫辞速.匏竹且勿喧,听我歌此曲.土花玩四时,未觉有荣辱.革木要一声,好异乖人情.木公不可待,且复举吾觥."
    ]
  },
  {
    "title": "未知",
    "author": "未知",
    "paragraphs": [
      "千里烟草绿,连山雨新足.老牛抱朝饥,向山影觳觫.犊儿狂走先过浦,却立长鸣待其母.母子为人实仓廪,汝饱不惭人愧汝.牧童生来日日娱,只忧身大当把鉏.日斜睡足牛背上,不信人间有广舆."
    ]
  },
  {
    "title": "未知",
    "author": "未知",
    "paragraphs": [
      "纷纷骑马尘及腹,名利之窟争驰逐.眼明见此山中吏,怪底吾庐有林谷.雌雄相对目炯炯,意闲不受荣与辱.掇皮皆真岂自知,坐令猫犬羞奴仆.我不是李卫公,欺尔无魂规尔肉.又不是曹将军,数肋射尔不遗镞.明窗无尘帘有香,与尔共此春日长.戏弄竹枝聊卒岁,不羡晋宫车下羊."
    ]
  },
  {
    "title": "未知",
    "author": "未知",
    "paragraphs": [
      "江头云黄天酝雪,树枝惨惨冻欲折.耐寒野鸭不知归,犹向沙边弄羽衣.黄茅终日不自力,影乱弱藻相因依.惟有苍石如卧虎,不受阴晴与寒暑.舟中过客莫敢侮,闲伴长江了今古."
    ]
  },
  {
    "title": "未知",
    "author": "未知",
    "paragraphs": [
      "雨后江上绿,客愁随眼新.桃花十里影,摇荡一江春.朝风迎船波浪恶,暮风送船无处泊.江南虽好不如归,老荠遶墙人得肥."
    ]
  },
  {
    "title": "未知",
    "author": "未知",
    "paragraphs": [
      "智琼额黄且勿夸,回眼视此风前葩.家家融蜡作杏蔕,岁岁逢梅是蜡花.世间真伪非两法,映日细看真是蜡.我今嚼蜡已甘腴,况此有味蜡不如.只愁繁香欺定力,薰我欲醉须人扶.不辞花前醉倒卧经月,是酒是香君试别."
    ]
  },
  {
    "title": "未知",
    "author": "未知",
    "paragraphs": [
      "云黄天为低,窗白雪初作.幽人睡方觉,帘外舞万鹤.斜斜既可人,整整亦不恶.不知来何暮,遂失梅花约.东风桃杏暖,不受珠玑络.聊回万斛润,点点付藜藿.幽人无酒饮,一笑供酬酢.岁晚会复来,相期在丘壑."
    ]
  },
  {
    "title": "未知",
    "author": "未知",
    "paragraphs": [
      "密雪来催诗,似怪子不作.蔽天白漫漫,谁辨鹭与鹤.坐令天回笑,未受风作恶.急飞既繁丽,缓舞尤绰约.稍积草木上,断缟莽联络.终然要白日,印彼葵与藿.满眼丰岁意,空诗信难酢.慎勿辞典衣,已不虑填壑."
    ]
  },
  {
    "title": "未知",
    "author": "未知",
    "paragraphs": [
      "一官专为口,俯仰汗我颜.顾将千日饥,换此三岁闲.冥冥云表雁,时节自往还.不忧稻粱绝,忧在罗网间.绝胜杜拾遗,一饱常间关.晚知儒冠误,犹恋终南山."
    ]
  },
  {
    "title": "未知",
    "author": "未知",
    "paragraphs": [
      "杜门十日疾,因得观妄身.勿云千金躯,今视如埃尘.平生老赤脚,每见生怒嗔.挥汗煮我药,见此愧其勤."
    ]
  },
  {
    "title": "未知",
    "author": "未知",
    "paragraphs": [
      "巨源邦之栋,急士如拾珍.定知柳下锻,远胜崔史陈.绝交虽已隘,益见叔夜真.士要虽衣食,求仁今得仁.释之与王生,盛美俱绝伦.吾评竹林咏,未可少若人."
    ]
  },
  {
    "title": "未知",
    "author": "未知",
    "paragraphs": [
      "昔吾同年友,壮志各南溟.十年风雨过,见此落落星.秀者吾元茂,众器见鼎铏.许身稷契间,不但醉六经.时逢下车揖,慰我两眼青.勿忧事不理,伯始在朝廷."
    ]
  },
  {
    "title": "未知",
    "author": "未知",
    "paragraphs": [
      "俗子令我病,纷然来座隅.贤士费怀思,不受折简呼.城东陈孟公,久阔今何如.明月照天下,此夕与君俱.不难十里勤,畏借东家驴.似闻有老眼,能作荐鹗书.功名勿念我,此心已扫除."
    ]
  },
  {
    "title": "未知",
    "author": "未知",
    "paragraphs": [
      "张子霜后鹰,眉骨非凡曹.不肯兄事钱,但欲仆命骚.胡为随我辈,碌碌著青袍.相逢车马边,伎痒不得搔."
    ]
  },
  {
    "title": "未知",
    "author": "未知",
    "paragraphs": [
      "平生诗作祟,肠肚困藿食.使我忘隐忧,亦自得诗力.绝知是余蔽,且复求今日.不如付杯酒,一笑万事毕.毛颖仅升堂,曲生真入室."
    ]
  },
  {
    "title": "未知",
    "author": "未知",
    "paragraphs": [
      "我梦钟鼎食,或作山林游.当其适意时,略与人间侔.觉来迹便扫,我已不悲忧.人间安可比,梦中无悔尤."
    ]
  },
  {
    "title": "未知",
    "author": "未知",
    "paragraphs": [
      "我策三十六,第一当归田.柴门种杂树,婆娑乐余年.是中三益友,不减二仲贤.柏树解说法,桑叶能通禅."
    ]
  },
  {
    "title": "未知",
    "author": "未知",
    "paragraphs": [
      "有钱可使鬼,无钱鬼揶揄.百年堂前燕,万事屋上乌.微官不救饥,出处违壮图.相牛岂无经,种树亦有书.如何求二顷,归卧渊明庐.曝背对青山,鸟鸣人意舒.试数门前客,终岁几覆车."
    ]
  },
  {
    "title": "未知",
    "author": "未知",
    "paragraphs": [
      "仲舒老一经,策世非所长.瓦鼎荐蔬食,但取充饥肠.伟哉贾生书,开阖有耿光.既珍亦可饱,举俗不见尝."
    ]
  },
  {
    "title": "未知",
    "author": "未知",
    "paragraphs": [
      "扬雄平生学,肝肾困雕𫔔.晚于玄有得,始悔赋甘泉.使雄早大悟,亦何事于玄.赖有一言善,酒箴真可传."
    ]
  },
  {
    "title": "未知",
    "author": "未知",
    "paragraphs": [
      "萧萧十月菊,耿耿照白草.开窗逢一笑,未觉徐娘老.风霜要饱更,独立晚更好.韩公真躁人,顾用扰怀抱."
    ]
  },
  {
    "title": "未知",
    "author": "未知",
    "paragraphs": [
      "青青堂西竹,岁寒不缁磷.蓬蒿众小中,拭眼见长身.澹然冬日影,此处极可人.子猷幸见过,一洗声色尘."
    ]
  },
  {
    "title": "未知",
    "author": "未知",
    "paragraphs": [
      "风雨破秋夕,梧叶窗前惊.不愁黄落近,满意作秋声.客子无定力,梦中波撼城.觉来俱不见,微月照残更."
    ]
  },
  {
    "title": "未知",
    "author": "未知",
    "paragraphs": [
      "我圃殊不俗,翠蕤敷玉房.秋风不敢吹,谓是天上香.烟迷金钱梦,露醉木蕖粧.同时不同调,晓月照低昂."
    ]
  },
  {
    "title": "未知",
    "author": "未知",
    "paragraphs": [
      "翩翩飞蛾掩明烛,见烹膏油罪莫赎.嘉尔萤火不自欺,草间相照光煜煜.却马已录仙人方,映书曾登君子堂.不畏月明见陋质,但畏风雨难为光."
    ]
  },
  {
    "title": "未知",
    "author": "未知",
    "paragraphs": [
      "北风掠野悲岁暮,黄尘涨街人不度.孤鸿抱饥客千里,性命么微不当怒.梅花欲动天作难,蓬飞上天得盘桓.千里卧木枝叶尽,独自人间不受寒."
    ]
  },
  {
    "title": "未知",
    "author": "未知",
    "paragraphs": [
      "翩然鸿鹄本不群,亦复为口长纷纷.去年弄影河北月,今年迎面江南云.还家不比陶令冷,持节正效相如勤.青天白日映徒御,玄发绛旆明江𣸣.舟前落花慰野老,浦口杜若愁湘君.遥知诗成寄驿使,万里春色当见分.赠人以言予岂敢,不忍负子聊云云.旧山虽好慎勿过,恐有德璋能勒文."
    ]
  },
  {
    "title": "未知",
    "author": "未知",
    "paragraphs": [
      "飞花两岸照船红,百里榆堤半日风.卧看满天云不动,不知云与我俱东."
    ]
  },
  {
    "title": "未知",
    "author": "未知",
    "paragraphs": [
      "风雨淮西梦,危魂费九升.一官遮日手,两地读书灯.见客深藏舌,吟诗不负丞.竹林虽有约,门户要人兴."
    ]
  },
  {
    "title": "未知",
    "author": "未知",
    "paragraphs": [
      "去国频更岁,为官不救饥.春生残雪外,酒尽落梅时.白日山川映,青天草木宜.年华不负客,一一入吾诗."
    ]
  },
  {
    "title": "未知",
    "author": "未知",
    "paragraphs": [
      "茅屋年年破,春风岁岁来.寒从草根退,花值客愁开.时序添诗卷,乾坤进酒杯.片云无思极,日暮却空回."
    ]
  },
  {
    "title": "未知",
    "author": "未知",
    "paragraphs": [
      "雨过无桃李,唯余雪覆墙.青天映妙质,白日照繁香.影动春微透,花寒韵更长.风流到尊酒,犹足助诗狂."
    ]
  },
  {
    "title": "未知",
    "author": "未知",
    "paragraphs": [
      "萧萧十日雨,稳送祝融归.燕子经年梦,梧桐昨暮非.一凉恩到骨,四壁事多违.衮衮繁华地,西风吹客衣."
    ]
  },
  {
    "title": "未知",
    "author": "未知",
    "paragraphs": [
      "木末西风起,中含万里凉.浮云不愁思,尽日只飞扬.梦断头将白,诗成叶自黄.不关明主弃,本出涸阴乡."
    ]
  },
  {
    "title": "未知",
    "author": "未知",
    "paragraphs": [
      "满眼长江水,苍然何郡山.向来万里意,今在一窗间.众木俱含晚,孤云遂不还.此中有佳句,吟断不相关."
    ]
  },
  {
    "title": "未知",
    "author": "未知",
    "paragraphs": [
      "巧画无盐丑不除,此花风韵更清姝.从教变白能为黑,桃李依然是仆奴."
    ]
  },
  {
    "title": "未知",
    "author": "未知",
    "paragraphs": [
      "病见昏花已数年,只应梅蕊固依然.谁教也作陈玄面,眼乱初逢未敢怜."
    ]
  },
  {
    "title": "未知",
    "author": "未知",
    "paragraphs": [
      "粲粲江南万玉妃,别来几度见春归.相逢京洛浑依旧,唯恨缁尘染素衣."
    ]
  },
  {
    "title": "未知",
    "author": "未知",
    "paragraphs": [
      "含章檐下春风面,造化功成秋兔毫.意足不求颜色似,前身相马九方皋."
    ]
  },
  {
    "title": "未知",
    "author": "未知",
    "paragraphs": [
      "自读西湖处士诗,年年临水看幽姿.晴窗画出横斜影,绝胜前村夜雪时."
    ]
  },
  {
    "title": "未知",
    "author": "未知",
    "paragraphs": [
      "经岁柴门百事乖,此身只合卧苍苔.蝉声未足秋风起,木叶俱鸣夜雨来.棋局可观浮世理,灯花应为好诗开.独无宋玉悲歌念,但喜新凉入酒杯."
    ]
  },
  {
    "title": "未知",
    "author": "未知",
    "paragraphs": [
      "雨师风伯不吾谋,漠漠穷阴断送秋.欲过苏端泥浩荡,定知高凤麦漂流.檐前甘菊已无益,阶下决明还可忧.安得如鸿六尺马,暂时相对说新愁."
    ]
  },
  {
    "title": "未知",
    "author": "未知",
    "paragraphs": [
      "天公嗔我眼常白,故著昏花阿堵中.不怪参军谈瞎马,但妨中散送飞鸿.著篱令恶谁能继,损读方奇定有功.九恼从来是佛种,会如那律证圆通."
    ]
  },
  {
    "title": "未知",
    "author": "未知",
    "paragraphs": [
      "二十九年知已非,今年依旧壮心违.黄尘满面人犹去,红叶无言秋又归.万里天寒鸿雁瘦,千村岁暮鸟乌微.往来屑屑君应笑,要就南池照客衣."
    ]
  },
  {
    "title": "未知",
    "author": "未知",
    "paragraphs": [
      "十月北风催岁阑,九衢黄土污儒冠.归鸦落日天机熟,老雁长云行路难.欲诣热官忧冷语,且求浊酒寄清欢.孤吟坐到三更月,枯木无枝不受寒."
    ]
  },
  {
    "title": "未知",
    "author": "未知",
    "paragraphs": [
      "暂脱朝衣不当闲,澶州梦断已多年.诸公自致青云上,病客长斋绣佛前.随意时为师子卧,安心懒作野狐禅.炉烟忽散无踪迹,屋上寒云自黯然."
    ]
  },
  {
    "title": "未知",
    "author": "未知",
    "paragraphs": [
      "年年春日寒欺客,今日春无一半寒.不觉转头逢岁换,便须揩目待花看.争新游女幡垂鬓,依旧先生日照盘.从此不忧风雪厄,杖藜时可过苏端."
    ]
  },
  {
    "title": "未知",
    "author": "未知",
    "paragraphs": [
      "宦情吾与岁俱阑,只有诗盟偶未寒.鬓色定从今夜改,梅花已判隔年看.高门召客车稠叠,下里烧香篆屈盘.我亦三杯聊复尔,梦回鹓鹭出朝端."
    ]
  },
  {
    "title": "未知",
    "author": "未知",
    "paragraphs": [
      "黄纸红旗意未阑,青衫俱不救饥寒.久荒三径未得返,偶有一钱何足看.世事岂能磨铁砚,诗盟聊可歃铜盘.不嫌野外时迂盖,政要相从叩两端."
    ]
  },
  {
    "title": "未知",
    "author": "未知",
    "paragraphs": [
      "黄鸡白日唱初阑,便觉杯觞耐薄寒.坐上客多真足乐,床头易在不须看.更思深径挼红蕊,政待移厨洗玉盘.苦恨重城催兴尽,归时落日尚云端."
    ]
  },
  {
    "title": "未知",
    "author": "未知",
    "paragraphs": [
      "墙头花定觉风阑,墙外池深酒亦寒.马健莫愁归路远,诗成未许俗人看.钓鱼不用寻温水,濯发真如到洧盘.一笑得君天所借,尊前无地著忧端."
    ]
  },
  {
    "title": "未知",
    "author": "未知",
    "paragraphs": [
      "诗情不与岁情阑,春气犹兼水气寒.怪我问花终不语,须公走马更来看.共知浮世悲驹隙,即见平波散芡盘.得一老兵虽可饮,从今取友要须端."
    ]
  },
  {
    "title": "未知",
    "author": "未知",
    "paragraphs": [
      "衮衮诸公车马尘,先生孤唱发阳春.黄花不负秋风意,白发空随世事新.闭户读书真得计,载肴从学岂无人.只应又被支郎笑,从者依前困在陈."
    ]
  },
  {
    "title": "未知",
    "author": "未知",
    "paragraphs": [
      "足钱便可不须侯,免对妻儿赋百忧.一笑相逢亦奇事,平生所得是清流.谈天安用如邹子,扫地还应学赵州.南北东西底非梦,心闲随处有真游."
    ]
  },
  {
    "title": "未知",
    "author": "未知",
    "paragraphs": [
      "千首能轻万户侯,诵君佳句解人忧.梦阑尘里功名晚,笑罢尊前岁月流.世事无穷悲客子,梅花欲动忆吾州.明朝又作河梁别,莫负平生马少游."
    ]
  },
  {
    "title": "未知",
    "author": "未知",
    "paragraphs": [
      "士固难推挽,君其自宠珍.诗成建安子,名到斗南人.晚岁还为客,微官只为身.向来书尽熟,去不愧张巡."
    ]
  },
  {
    "title": "未知",
    "author": "未知",
    "paragraphs": [
      "岸阔舟仍小,林空风更多.能堪几寒暑,又作隔山河.看客休题凤,将书莫换鹅.功名大槐国,终要白鸥波."
    ]
  },
  {
    "title": "未知",
    "author": "未知",
    "paragraphs": [
      "高花玉质照穷臈,破雪数枝春已多.一时倾倒东风意,桃李争春奈晚何."
    ]
  },
  {
    "title": "未知",
    "author": "未知",
    "paragraphs": [
      "竹影满幽窗,欲出腰髀懒.何以同岁暮,共此晴云椀.摩挲蛰雷腹,自笑计常短.异时分忧虞,小杓勿辞满."
    ]
  },
  {
    "title": "未知",
    "author": "未知",
    "paragraphs": [
      "碎身鹰犬惭何忍,埋骨诗书事亦微.霜露深林可终岁,雌雄暖日莫忘机."
    ]
  },
  {
    "title": "未知",
    "author": "未知",
    "paragraphs": [
      "退之送穷穷不去,乐天待富富不来.政须青山映白发,顾著皂盖争黄埃.何如父子共一壑,庞家活计良不恶.阿奴况自不碌碌,白鸥之盟可同诺.三间瓦屋亦易求,著子东头我西头.中间共作老莱戏,世上乐复有此不.问梦膏肓应已瘳,归来归来无久留.竹林步兵非俗流,为道此意思同游."
    ]
  },
  {
    "title": "未知",
    "author": "未知",
    "paragraphs": [
      "平生张翰极风流,好事工文妙九州.灯里偶然同一笑,书来已似隔三秋.林泉入梦吾当隐,花鸟催诗岁不留.安得清谈一陶写,令人绝忆许文休."
    ]
  },
  {
    "title": "未知",
    "author": "未知",
    "paragraphs": [
      "四岁冷官桑濮地,三年羸马帝王州.陶潜迷路已良远,张翰思归那待秋.病鹤欲飞还踯躅,孤云欲去更迟留.盍簪共结鸡豚社,一笑相从万事休."
    ]
  },
  {
    "title": "未知",
    "author": "未知",
    "paragraphs": [
      "大难词源三峡流,小难诗不数苏州.了无徐生齐气累,正值宁子商歌秋.鹄飞千里从此始,骥绝九衢谁得留.岁晚烦君起我病,两篇三叹不能休."
    ]
  },
  {
    "title": "未知",
    "author": "未知",
    "paragraphs": [
      "一欢玄发水东流,两脚黄尘阅几州.王湛时须看周易,虞卿未敢著春秋.不辞彭泽腰常折,却得邯郸梦少留.有句惊人虽可喜,无钱使鬼故宜休."
    ]
  },
  {
    "title": "未知",
    "author": "未知",
    "paragraphs": [
      "梦中与世极周流,错认三刀是得州.拟学耕田给公上,要为同社燕春秋.囊间已办青芒屦,桑间想闻黄栗留.傥有幽人咨出处,为言无况莫来休."
    ]
  },
  {
    "title": "未知",
    "author": "未知",
    "paragraphs": [
      "毛颖陈玄虽胜流,也须从事到青州.重吟玉树怀崔子,欲唱金衣无杜秋.官柳正须工部出,园花犹为退之留.篮舆自可烦儿辈,一笑来从樾下休."
    ]
  },
  {
    "title": "未知",
    "author": "未知",
    "paragraphs": [
      "不见圆机论九流,纷纷骑鹤上扬州.令之敢恨松桂冷,君叔但伤蒲柳秋.汝海蛇杯应已悟,襄陵驹隙竟难留.来牛去马无穷债,未盖棺前盍少休."
    ]
  },
  {
    "title": "未知",
    "author": "未知",
    "paragraphs": [
      "莫赋涧松鬰鬰,但吟陂麦青青.为妇读刘伶传,教儿书宁戚经."
    ]
  },
  {
    "title": "未知",
    "author": "未知",
    "paragraphs": [
      "种竹可侔千户,拥书不假百城.何必思之烂熟,热官无用分明."
    ]
  },
  {
    "title": "未知",
    "author": "未知",
    "paragraphs": [
      "如来性海深复深,著书与世湔蓬心.画沙累土皆佛事,况乃一字能千金.老郎居尘念不起,法中龙象人师子.前身智永心了然,结习未空犹寄此.怪公聚笔如须弥,经成笔尽手不知.凌云题就韦诞老,愿力所到公何疑.珠函绣帙芝兰室,护持金刚竦神物.枯葵应感不足论,毛颕陶泓俱见佛."
    ]
  },
  {
    "title": "未知",
    "author": "未知",
    "paragraphs": [
      "七孔穿针可得过,冰蚕映日吐寒波.练飞空咏徐凝水,带断疑分汉帝河.川后不愁微步袜,鲛人暗动卷绡梭.才高下视玄虚赋,对此区区转患多."
    ]
  },
  {
    "title": "未知",
    "author": "未知",
    "paragraphs": [
      "朱朱与白白,著意待春开.那知洞房里,已傍额黄来."
    ]
  },
  {
    "title": "未知",
    "author": "未知",
    "paragraphs": [
      "韵胜谁能舍,色庄那得亲.朝阳一映树,到骨不留尘."
    ]
  },
  {
    "title": "未知",
    "author": "未知",
    "paragraphs": [
      "黄罗作广袂,绛帐作中单.人间谁敢著,留得护春寒."
    ]
  },
  {
    "title": "未知",
    "author": "未知",
    "paragraphs": [
      "一花香十里,更值满枝开.承恩不在貌,谁敢鬬香来."
    ]
  },
  {
    "title": "未知",
    "author": "未知",
    "paragraphs": [
      "茂林当日映群贤,也唤畸人到席间.弃我便惊车辙远,怀君端合鬓毛班.梦中犹得攀珠树,别后能忘倒玉山.遥想诗成记来日,笔端风雨发天悭."
    ]
  },
  {
    "title": "未知",
    "author": "未知",
    "paragraphs": [
      "高人主簿固非宜,天马何妨畧受鞿.会有梅花堪寄远,可因莼菜便怀归.相如未免家徒壁,季子行看嫂下机.且复哦诗置此事,江山相助莫相违."
    ]
  },
  {
    "title": "未知",
    "author": "未知",
    "paragraphs": [
      "路断赤墀青琐贤,士龙同此屋三间.愁边潘令鬓先白,梦里老莱衣更班.欲学大招那有赋,试谋小隐可无山.一钱留得真堪笑,未到囊空犹是悭."
    ]
  },
  {
    "title": "未知",
    "author": "未知",
    "paragraphs": [
      "木枕蒲团病更宜,从教恶少事鞍鞿.元无王老又何怨,不有曲生谁与归.六日取蟾乖世用,三年刻楮费天机.只应杖屦从公处,未觉平生与愿违."
    ]
  },
  {
    "title": "未知",
    "author": "未知",
    "paragraphs": [
      "借屋三间稍离尘,携书一束谩娱身.客居最负青春好,世事空随白发新.造化小儿真薄相,市朝大隐亦长贫.独无芋粟供宾客,虚辱先生赋北邻."
    ]
  },
  {
    "title": "未知",
    "author": "未知",
    "paragraphs": [
      "乡里小儿真可怜,市朝大隐正陶然.固应聊颂屈原橘,底事便歌杨恽田.广陌遥知驹款段,曲池犹记鹭联拳.对床夜雨平生约,话旧应惊岁月迁."
    ]
  },
  {
    "title": "未知",
    "author": "未知",
    "paragraphs": [
      "蚍蜉堪笑亦堪怜,撼树无功更怫然.赋就柳州聊解祟,诗成彭泽要归田.身谋共悔蛇安足,理遣须看佛举拳.怀祖定知当晚合,次君未可怨稀迁."
    ]
  },
  {
    "title": "未知",
    "author": "未知",
    "paragraphs": [
      "镜中无复故人怜,却愧谋生后计然.叔夜本非堪作吏,元龙今悔不求田.怀亲更值薪如桂,作客重看栗过拳.万事巧违高枕卧,忧来一夕费三迁."
    ]
  },
  {
    "title": "未知",
    "author": "未知",
    "paragraphs": [
      "九月逢连雨,萧萧稳送秋.龙公无乃倦,客子不胜愁.云气昏城壁,钟声咽寺楼.年年授衣节,牢落向他州."
    ]
  },
  {
    "title": "未知",
    "author": "未知",
    "paragraphs": [
      "风伯方安卧,云师亦少饕.气连河汉润,声到竹松高.老雁犹贪去,寒蝉遂不号.相悲更相识,满眼楚人骚."
    ]
  },
  {
    "title": "未知",
    "author": "未知",
    "paragraphs": [
      "寒入薪刍价,连天两眼愁.生涯赤藤杖,契分黑貂裘.乌鹊无言暮,蓬蒿满意秋.同时不同味,世事剧悠悠."
    ]
  },
  {
    "title": "未知",
    "author": "未知",
    "paragraphs": [
      "白菊生新紫,黄芜失旧青.俱含岁晚恨,并入夜深听.梦寐连萧瑟,更筹乱晦冥.云移过吴越,应为洗余腥."
    ]
  },
  {
    "title": "未知",
    "author": "未知",
    "paragraphs": [
      "维摩之室本自空,忽惊满月临丹宫.稽首世尊真实相,不比图画填青红.天女之孙擅天巧,经纬星宿超庸庸.沦精入此三昧手,一念直到祇园中.意匠经营与佛会,七宝欲动声珑珑.眉间毫光放未尽,指下已带旃檀风.飞梭本是龙变化,挟大威德行神通.恍若祇洹遇佛影,岂彼台像能比崇.共惟此事不思议,细看众巧无遗踪.日浮鸡园赤烂烂,天入鹫岭青丛丛.那知金臂是正倒,但觉已挫千魔锋.龙天四众俨然侍,喜满尺宅俱成功.向来八风几卷地,众宝行树无摧桻.老萧区区佛所悯,岂与十二蛲蚘同.重云之殿珠作帐,一朝入海奔雷公.幸留此像不为少,福聚万纪兼千总.余休八叶终灰烬,坚固却赖三眠虫.似闻法猛藕丝像,当时已不随烟东.煌煌二宝照南北,客摄万鬼专其雄.龙华已耀东坡墨,惊梦不假撞洪钟.唯有兹图晦几岁,留待公句贻无穷.画沙累土皆见佛,而况笔墨如此工.亦念众生业障厚,要与机杼聊分攻.从今俱尽未来世,买丝不绣平原容."
    ]
  },
  {
    "title": "未知",
    "author": "未知",
    "paragraphs": [
      "君家苍石三峰样,磅礴乾坤气象横.贱子与山曾半面,小窗如梦慰平生.炉烟巧作公超雾,书册尚避秦皇城.病眼朝来欲开懒,借君岩岫障新晴."
    ]
  },
  {
    "title": "未知",
    "author": "未知",
    "paragraphs": [
      "故园归计堕虚空,啼鸟惊心处处同.四壁一身长客梦,百忧双鬓更春风.梅花不是人间白,日色争如酒面红.且复高吟置余事,此生能费几诗筒."
    ]
  },
  {
    "title": "未知",
    "author": "未知",
    "paragraphs": [
      "狂夫缚轩冕,自许稷契身.静者乐山林,谓是羲皇人.不如两忘快,内保一色醇.伟哉道山杰,滞此汝水滨.大来会阔步,小憩得幽欣.一斋有琴酒,万事无缁磷.不作子公书,肯受元规尘.人言君侯痴,我知丈人真.月明泉声细,雨过竹色新.是间有真我,宴坐方申申."
    ]
  },
  {
    "title": "未知",
    "author": "未知",
    "paragraphs": [
      "一春不雨但多风,家家买龟问丰凶.天宁疏头与天通,泚笔未了云埋空.一雨三日勤老龙,陇头满眼十分丰.法中福将两英雄,自诡去立丘山功.堂头老师言语工,一诗自直三千钟.不忧乞米送卢仝,末章谨已藏胸中."
    ]
  },
  {
    "title": "未知",
    "author": "未知",
    "paragraphs": [
      "君不见领军家有鞋一屋,相国藏椒八百斛.士患饥寒求免患,痴儿已足忧不足.伯龙平生受鬼笑,无钱可使宜见渎.但当与作谪仙诗,聊复使渠终夜哭.诗中有味甜如蜜,佳处一哦三鼓腹.空肠时作不平鸣,却恨忍饥犹未熟.冰壶先生当立传,木奴鱼婢何足录.颜生狡狯还可怜,晚食由来未忘肉."
    ]
  },
  {
    "title": "未知",
    "author": "未知",
    "paragraphs": [
      "东门柳,年年岁岁征人手.千人万人于此别,柳亦能堪几人折.愿君遄归与君期,要及此柳未衰时."
    ]
  },
  {
    "title": "未知",
    "author": "未知",
    "paragraphs": [
      "花房小如许,铜剪黄金涂.中有万斛香,与君细细输."
    ]
  },
  {
    "title": "未知",
    "author": "未知",
    "paragraphs": [
      "来从底处所,黄露满衣湿.缘憨翻得怜,亭亭倚风立."
    ]
  },
  {
    "title": "未知",
    "author": "未知",
    "paragraphs": [
      "奕奕金仙面,排行立晓晴.殷勤夜来雪,少住作珠璎."
    ]
  },
  {
    "title": "未知",
    "author": "未知",
    "paragraphs": [
      "亭亭金步摇,朝日明汉宫.当时好光景,一似此园中."
    ]
  },
  {
    "title": "未知",
    "author": "未知",
    "paragraphs": [
      "东风知君将出游,玉人迥立林之幽.欹墙数苞乃尔瘦,中有万斛江南愁.君哦新诗我听莹,句里无尘春色静.人人索笑那得禁,独为君诗起君病.欲语未语令人嗟,桃李回看眼中沙.同心不见昭仪种,五出时惊公主花.典衣重作明朝约,聊复宽君念归洛.笛催疏影日更疏,快饮莫教春寂寞."
    ]
  },
  {
    "title": "未知",
    "author": "未知",
    "paragraphs": [
      "君不见铜雀台边多事土,走上觚棱荫歌舞.余香分尽垢不除,却寄书林污缣楮.岂如此瓦凝青膏,冷面不识奸雄曹.吕公已去泫余泣,通谱未许弘农陶.暮年得君真耐久,摩挲玉质云生手.未知南越石虚中,亦有文章似君否.西家扑满本弟昆,趣尚清浊何年分.一朝堕地真瓦砾,莫望韩公无瘗文."
    ]
  },
  {
    "title": "未知",
    "author": "未知",
    "paragraphs": [
      "老龟千年作一息,天地并入支床力.何年生此石肠儿,非皮裹骨骨裹皮.君家元绪不慎口,遂与老桑同一朽.知君游世磨不磷,往作道人之石友.道人莫欺此龟无六眸,试与话禅当点头."
    ]
  },
  {
    "title": "未知",
    "author": "未知",
    "paragraphs": [
      "建康九酝羙,侑以八品珍.除瘴去热恼,与茶不相亲.满月堕九天,紫面光磷磷.平生酪奴谤,脉脉气未申.定论得公诗,雅号知凝神.执持甘露椀,未觉有等伦.破睡及四座,愧我非嘉宾.危楼与世隔,万事不及唇.成公方坐啸,赏此玉花匀.收杯未要忙,再试晴天云.开口得一笑,兹游念当频.闭眼归默存,助发梨枣春."
    ]
  },
  {
    "title": "未知",
    "author": "未知",
    "paragraphs": [
      "爱河漂一世,既溺不能止.不如淡生活,吟诗北窗里.肺肝亦何罪,困此毛锥子.不如友曲生,是子差可喜.三杯取径醉,万绪散莫起.奈何刘伶妇,苦语见料理.不如一觉睡,浩然忘彼己.三十六策中,此策信高矣.政使江变酒,誓不涉其涘.尚须学王通,艺黍供祭祀."
    ]
  },
  {
    "title": "未知",
    "author": "未知",
    "paragraphs": [
      "古人争名翰墨薮,柿叶桑根俱不朽.固知老褚下欧阳,控御管城须好手.嫁非好时聊自强,幅则甚短惭甚长.闻道蔡侯闲石臼,为借余力生银光."
    ]
  },
  {
    "title": "未知",
    "author": "未知",
    "paragraphs": [
      "儿时学道逃悲欢,只今未免忧饥寒.浮生万事蚁旋磨,冷官十年鱼上竿.竹林步兵亦忍辱,长安闭门出无仆.门前故人拥庐儿,政坐向来甘碌碌.公不见古人有待良不多,利名溺人甚风."
    ]
  },
  {
    "title": "未知",
    "author": "未知",
    "paragraphs": [
      "波.垂露成帏仲长统,明月为烛张志和.尘中别多会日少,世事欲谈何可了.胸中万卷已无用,劝公留."
    ]
  },
  {
    "title": "未知",
    "author": "未知",
    "paragraphs": [
      "眼送飞鸟.两翁观光今几时,赋归有约时已稽.未暇藏身北山北,且须."
    ]
  },
  {
    "title": "未知",
    "author": "未知",
    "paragraphs": [
      "觅地西枝西.愿从我翁归洗耳,不用妓女污山水.肩舆亦莫要仆夫,自有门生与儿子."
    ]
  },
  {
    "title": "未知",
    "author": "未知",
    "paragraphs": [
      "小草浪出山,大隐乃居市.功名一画饼,甚矣痴儿计.倾身犯火宅,顾自以为戏.汗颜逢冰子,更复问奚自.三肃斋中人,本是青云器.虽然山上山,政尔吏非吏.肃肃窗前竹,见引著胜地.世间剧寒暑,了不受荣悴.门前剥啄客,欲问观我意.但持邯郸枕,赠我一觉睡."
    ]
  },
  {
    "title": "未知",
    "author": "未知",
    "paragraphs": [
      "一慵缚两脚,闭户了晨夜.梦攀城西树,起造君子舍.紫髯出堂堂,见客披衣谢.平生功名手,嗜静如食蔗.小斋剧冰壶,中明外无罅.要知日用事,趺坐看鸟下.主人心了了,竹石亦闲暇.儿童惯看客,我车当日驾.平分斋中闲,风月不待借.还须酒屡费,不用牛心炙."
    ]
  },
  {
    "title": "未知",
    "author": "未知",
    "paragraphs": [
      "西来金衣鹤,书落汝水湄.云霞映道路,中有迎翠诗.遥知五斗粟,未办买山资.政要百尺楼,了此浮天眉.森然诗中画,想见凭栏时.朝曦与暮霭,百变皆令姿.君方领此意,簿书何急为.众手剧云雨,唯山不瑕疪.当年四老翁,视世轻于芝.坐令山偃蹇,不受人招麾.谁欤楼中客,俯仰与山期.顾要君折腰,督邮真小儿.因之感我意,故岩归已迟.便携灵运屐,不待德璋移."
    ]
  },
  {
    "title": "未知",
    "author": "未知",
    "paragraphs": [
      "庭柏不受寒,依然照人绿.雾收晨光发,可玩不可掬.道人方出定,不复辨羊鹿.微云度遥天,一笑立于独.嗟予晚闻道,学看传灯录.三生蠹书鱼,万卷今可束.毂虽已破碎,犹欲大其辐.是身堪底用,况乃五斗粟.自从识师面,日月几转毂.受师炉中烟,无处著荣辱.周妻与何肉,恨我未免俗.从今谢百事,请作龟头缩.却笑长沙傅,区区问淹速.聊将非舌言,往和无谱曲."
    ]
  },
  {
    "title": "未知",
    "author": "未知",
    "paragraphs": [
      "典刑奕奕照来今,鹤发鱼轩汝水浔.避地梁鸿不偕老,弄乌莱子若为心.送葬忽见三千乘,奉裞那闻五百金.妇德母仪俱不愧,碑铭知已托张林."
    ]
  },
  {
    "title": "未知",
    "author": "未知",
    "paragraphs": [
      "去年披雾识儒先,欲拜萱堂未敢前.卢壶要传纱缦业,王裒忽废蓼莪篇.秀眉隔梦黄垆里,落日驱风丹旐边.佛子归真定何处,空令苦泪涨黄泉."
    ]
  },
  {
    "title": "未知",
    "author": "未知",
    "paragraphs": [
      "洛阳城边风起沙,征衫岁岁负年华.归途忽践杨柳影,春事已到芜菁花.道路无穷几倾毂,牛羊既饱各知家.人生扰扰成底事,马上哦诗日又斜."
    ]
  },
  {
    "title": "未知",
    "author": "未知",
    "paragraphs": [
      "飞絮春犹冷,离家食更寒.能供几岁月,不办了悲欢.刺史蒲萄酒,先生苜蓿盘.一官违壮节,百虑集征鞍."
    ]
  },
  {
    "title": "未知",
    "author": "未知",
    "paragraphs": [
      "斗粟淹吾驾,浮云笑此生.有酒酬岁月,无梦到功名.客里逢归雁,愁边有乱莺.杨花不解事,更作倚风轻."
    ]
  },
  {
    "title": "未知",
    "author": "未知",
    "paragraphs": [
      "不到龙门十载强,断崖依旧挂斜阳.金银佛寺浮佳气,花木禅房接上方.羸马暂来还径去,流莺多处最难忘.老僧不作留人意,看水看山白发长."
    ]
  },
  {
    "title": "未知",
    "author": "未知",
    "paragraphs": [
      "禅师瓶贮几多空,欲问以书无去鸿.鲁县人迎波若杖,天宁树起吉祥风.荒山春色篇章里,快士交情笔砚中.一日尘沙双碧眼,归时应与去时同."
    ]
  },
  {
    "title": "未知",
    "author": "未知",
    "paragraphs": [
      "旧喜看书今不看,且留双眼向孱颜.从来作梦大槐国,此去藏身小玉山.暮霭朝曦一生了,高天厚地两峰闲.九华诗句喧寰宇,细比真形伯仲间."
    ]
  },
  {
    "title": "未知",
    "author": "未知",
    "paragraphs": [
      "中庭淡月照三更,白露洗空河汉明.莫遣西风吹叶尽,却愁无处著秋声."
    ]
  },
  {
    "title": "未知",
    "author": "未知",
    "paragraphs": [
      "乱眼龙蛇起平陆,前身羲献已黄墟.客来空认袁公额,泪尽惭无杨恽书."
    ]
  },
  {
    "title": "未知",
    "author": "未知",
    "paragraphs": [
      "量才不数制鱼额,四海神交顾建康.但见横行疑长躁,不知公子实无肠."
    ]
  },
  {
    "title": "未知",
    "author": "未知",
    "paragraphs": [
      "老心霜下松,名与隆公齐.人物北斗南,佛事东院西.平生四海脚,不踏四海泥.晚说汝州禅,饱啖天宁虀.梦中与我遇,相扶两枯藜.每见眼自明,不复烦金篦.却从梦中别,未免意惨污.它时访生死,林深路应迷."
    ]
  },
  {
    "title": "未知",
    "author": "未知",
    "paragraphs": [
      "雨意欲成还未成,归云却作伴人行.依然壤郭中牟县,千尺浮屠管送迎."
    ]
  },
  {
    "title": "未知",
    "author": "未知",
    "paragraphs": [
      "杨柳招人不待媒,蜻蜓近马忽相猜.如何得与凉风约,不共尘沙一并来."
    ]
  },
  {
    "title": "未知",
    "author": "未知",
    "paragraphs": [
      "尘起一月忧无禾,瓦鸣三日忧雨多.书生重口轻肝肾,不如墙角蚯蚓方长哦.少昊行秋龙洒道,风作万木皆商歌.病夫强起开户立,万个银竹惊森罗.人间伟观如此少,倚杖不觉泥及靴.菊丛欹倒未足道,老境知奈梧桐何.是事且置当务本,菜圃已添三万科."
    ]
  },
  {
    "title": "未知",
    "author": "未知",
    "paragraphs": [
      "去年中秋端正月,照我霑襟万条血.姮娥留笑待今年,净洗金觥对银阙.高唐妬妇心不闲,招得封姨同作难.岂惟恨满月宫里,肠断西山吴彩鸾.却疑周生怀月去,待到三更黑如故.人间今乏赵知微,无复清游继天柱.南枝乌鹊不敢哗,倚杖三叹风枝斜.明年强健更相约,会见林间金背蟆."
    ]
  },
  {
    "title": "未知",
    "author": "未知",
    "paragraphs": [
      "黄花不负秋,与秋作光辉.夜霜犹作恶,朝日为解围.今晨岂重九,节意入幽菲.孤芳擅天地,众卉亦已微.殷勤黄金靥,照耀白板扉.沽酒欲寿花,孔兄与我违.清坐绝省事,未觉此计非.夕英岂不腴,骚人自难肥."
    ]
  },
  {
    "title": "未知",
    "author": "未知",
    "paragraphs": [
      "墙厚不盈咫,人间隔蓬莱.高柳唤客游,我辈御风来.坐久落日尽,澹澹池光开.白云行水中,一笑三徘徊.鸭儿轻岁月,不受急景催.试作弄篙惊,徐去首不回.无心与境接,偶遇信悠哉.再来知何似,有句端难裁."
    ]
  },
  {
    "title": "未知",
    "author": "未知",
    "paragraphs": [
      "奏书初不待衡谭,奠璧都南万玉参.黄屋倚霄明半夜,紫坛承月眩诸龛.声喧大吕初终六,影动玄圭陟降三.可是天公须羯鼓,已回寒驭作春酣."
    ]
  },
  {
    "title": "未知",
    "author": "未知",
    "paragraphs": [
      "云叶垂鸡竿,雪花眩鸾旗.一天丰年意,飘入万寿巵.茫茫玉妃班,影乱千官仪.也知楼头喜,舞态方自持.教坊可怜女,面赤婆娑时.天公一笑罢,未觉风来迟.小儒惊伟观,到笏不敢吹.归家得细说,平分遗妻儿.茅檐玉三尺,坐玩可乐饥.生活太冷淡,侑以一篇诗."
    ]
  },
  {
    "title": "未知",
    "author": "未知",
    "paragraphs": [
      "清游天不借,破帽沙疾吹.下马榱桷鸣,未恨十里陂.风余檐铎语,坐定炉烟迟.新春碧瓦丽,古意乔木奇.黄冠见客喜,此士定不羁.但愧城中尘,浼子青松枝.人间争夺丑,我亦寄枯棋.输赢共一笑,马影催归时."
    ]
  },
  {
    "title": "未知",
    "author": "未知",
    "paragraphs": [
      "偶然思玉仙,便到玉仙游.兴尽未及郭,玉仙失回头.成毁俱一念,今昔浪百忧.未知横笛子,亦解此意不.春风所经过,水色如泼油.垂鞭见落日,世事剧悠悠."
    ]
  },
  {
    "title": "未知",
    "author": "未知",
    "paragraphs": [
      "来禽花高不受折,满意清明好时节.人间风日不贷春,昨暮烟脂今日雪.舍东芜菁满眼黄,胡蝶飞去专斜阳.妍嗤都无十日事,付与梧桐一夏凉."
    ]
  },
  {
    "title": "未知",
    "author": "未知",
    "paragraphs": [
      "暖日薰杨柳,浓春醉海棠.放慵真有味,应俗苦相妨.宦拙从人笑,交疏得自藏.云移稳扶杖,燕坐独焚香."
    ]
  },
  {
    "title": "未知",
    "author": "未知",
    "paragraphs": [
      "街头女儿双髻鸦,随蜂趁蝶学夭邪.东风也作清明节,开遍来禽一树花."
    ]
  },
  {
    "title": "未知",
    "author": "未知",
    "paragraphs": [
      "卷地风抛市井声,病夫危坐了清明.一帘晚日看收尽,杨柳微风百媚生."
    ]
  },
  {
    "title": "未知",
    "author": "未知",
    "paragraphs": [
      "朝来庭树有鸣禽,红绿扶春上远林.忽有好诗生眼底,安排句法已难寻."
    ]
  },
  {
    "title": "未知",
    "author": "未知",
    "paragraphs": [
      "忆看梅雪缟中庭,转眼桃梢无数青.万事一身双鬓发,竹床欹卧数窗棂."
    ]
  },
  {
    "title": "未知",
    "author": "未知",
    "paragraphs": [
      "清池不受暑,幽讨起予病.长安车辙边,有此荷万柄.是身虽可懒,共寄无尽兴.鱼游水底凉,鸟宿林间静.谈余日亭午,树影一时正.清风不负客,意重百金赠.聊将两鬓蓬,起照千丈镜.微波喜摇人,小立待其定.梁王今何许,柳色几衰盛.人生行乐耳,诗律已其剩.邂逅一樽酒,它年五君咏.重期踏月来,夜半啸烟艇."
    ]
  },
  {
    "title": "未知",
    "author": "未知",
    "paragraphs": [
      "我如东郊马,欹侧甘瘦病.今晨举足轻,起行得幽胜.抚窗唤懒融,槁面初出定.眼中无长物,坐久炉烟正.门前几乌帽,来往送朝暝.岂知帽影边,有地白日静.宝阁阴肃肃,童子色不令.年来惜违人,一笑取归径.愿言捐何肉,终岁奉清净.檐铎岂印吾,出门有余听."
    ]
  },
  {
    "title": "未知",
    "author": "未知",
    "paragraphs": [
      "离离树子鹊惊飞,独倚枯筇无限时.千丈虚廊贮明月,十分奇事更新诗.人间路绝窗扉语,天上云空阁影移.遥想王戎烛下算,百年辛苦一生痴."
    ]
  },
  {
    "title": "未知",
    "author": "未知",
    "paragraphs": [
      "天缺西南江面清,纤云不动小滩横.墙头语鹊衣犹湿,楼外残雷气未平.尽取微凉供稳睡,急搜奇句报新晴.今宵绝胜无人共,卧看星河尽意明."
    ]
  },
  {
    "title": "未知",
    "author": "未知",
    "paragraphs": [
      "十月天公作许悲,负霜鸿雁不停飞.莽连万里云一去,红尽千林秋径归.病夫搜句了节序,小斋焚香无是非.睡过三冬莫开户,北风不贷芰荷衣."
    ]
  },
  {
    "title": "未知",
    "author": "未知",
    "paragraphs": [
      "漫郎功业大悠然,拄笏看山了十年.黑白半头明镜里,丹青千树恶风前.星霜屡费惊人句,天地元须使鬼钱.踏破九州无一事,只今分付结跏禅."
    ]
  },
  {
    "title": "未知",
    "author": "未知",
    "paragraphs": [
      "柳送腰支日几回,更教飞絮舞楼台.颠狂忽作高千丈,风力微时稳下来."
    ]
  },
  {
    "title": "未知",
    "author": "未知",
    "paragraphs": [
      "畴昔翁才比太师,固应生女作门楣.人间似梦风旌出,佛子何之宰树悲.五百裞金空穗帐,三千车乘忽荒陂.它年不共江流去,突兀张林妇德碑."
    ]
  },
  {
    "title": "未知",
    "author": "未知",
    "paragraphs": [
      "为眼不计脚,攀梯受微辛.半天拍阑干,惊倒地上人.风从万里来,老夫方岸巾.荒荒春浮木,浩浩空纳尘.夕阳差万瓦,赤鲤欲动鳞.须臾暮烟合,青鲂映奫沦.万化本日驰,高处觉眼新.借问龛中仙,坐稳今几辰.俗子书满壁,澹然不生嗔.唯有太行山,修供独殷勤."
    ]
  },
  {
    "title": "未知",
    "author": "未知",
    "paragraphs": [
      "微云生屋脊,欹枕看培𪣻.崔嵬乱一瞬,泰华入搔首.须臾万银竹,壮观惊户牖.摧击竟自碎,映空白烟走.余飚送未了,日色在井口.去冬三寸雪,寒日澹相守.商量细细融,未觉经旬久.谁能料天工,办此颖脱手.一凉满天地,平分到庭柳.叶端啸余风,送我一杯酒.画屏题细字,尽记同来友.俗眼之所遗,此事当不朽."
    ]
  },
  {
    "title": "未知",
    "author": "未知",
    "paragraphs": [
      "微官有阀阅,三赋池上诗.林密知夏深,仰看天离离.官忙负远兴,觞至及良时.荷气夜来雨,百鸟清昼迟.微风不动苹,坐看水色移.门前争夺场,取欢不偿悲.欲归未得去,日暮多黄鹂."
    ]
  },
  {
    "title": "未知",
    "author": "未知",
    "paragraphs": [
      "明波影千柳,绀屋朝万荷.物新感节移,意定觉景多.游鱼聚亭影,镜面散微涡.江湖岂在远,所欠雨一蓑.忽看带箭禽,三叹无奈何."
    ]
  },
  {
    "title": "未知",
    "author": "未知",
    "paragraphs": [
      "万里功名路,三生翰墨身.暮年铜虎重,浮世石羊新.天地悭豪杰,山川泣吏民.空传四十诔,竟不识斯人."
    ]
  },
  {
    "title": "未知",
    "author": "未知",
    "paragraphs": [
      "门前柿叶已堪书,弄镜烧香聊自娱.百世窗明窗暗里,题诗不用著工夫."
    ]
  },
  {
    "title": "未知",
    "author": "未知",
    "paragraphs": [
      "琢句不成添鬓丝,且搘筇杖看云移.槐花落尽全林绿,光景浑如初夏时."
    ]
  },
  {
    "title": "未知",
    "author": "未知",
    "paragraphs": [
      "赤日可中庭,树影歛不开.烛龙未肯忙,一步九徘徊.梦中惊耳鸣,欲觉闻远雷.屋山奇峰起,欹枕看云来.变化信难料,转头失崔嵬.虽然不成雨,风起亦快哉.槐叶万背白,少振十日埃.白团岂办此,掷去羞薄才.蜻蜓泊墙阴,近人故多猜.墙西岂更热,已去却飞回."
    ]
  },
  {
    "title": "未知",
    "author": "未知",
    "paragraphs": [
      "宁食三斗尘,有手不揖无诗人.宁饮三斗醋,有耳不听无味句.墙东草深兰发薰,君先梦我我梦君.小窗诵诗灯花喜,窗外北风怒未已.书生得句胜得官,风其少止尽人欢.五更月晕一千丈,明日君当泛淮浪.去去三十六策中,第一买酒鏖北风."
    ]
  },
  {
    "title": "未知",
    "author": "未知",
    "paragraphs": [
      "今日天气佳,忽思赋新诗.春光挟晴色,并上桃花枝.白云浩浩去,天色青陆离.余霏遇晚日,彩翠纷新奇.天公出变化,惊倒痴绝儿.逶迤或耐久,美好固暂时.平生一枝筇,稳处念力衰.澹然意已足,却赴青灯期."
    ]
  },
  {
    "title": "未知",
    "author": "未知",
    "paragraphs": [
      "细读平安字,愁边失岁华.疏疏一帘雨,淡淡满枝花.投老诗成癖,经春梦到家.茫然十年事,倚杖数栖鸦."
    ]
  },
  {
    "title": "未知",
    "author": "未知",
    "paragraphs": [
      "窗间光影晚来新,半幅溪藤万里春.从此不贪江路好,剩拚心力唤真真."
    ]
  },
  {
    "title": "未知",
    "author": "未知",
    "paragraphs": [
      "夺得斜枝不放归,倚窗承月看熹微.墨池雪岭春俱好,付与诗人说是非."
    ]
  },
  {
    "title": "未知",
    "author": "未知",
    "paragraphs": [
      "未央宫里红杏,羯鼓三声打开.大庾岭头梅萼,管城呼上屏来."
    ]
  },
  {
    "title": "未知",
    "author": "未知",
    "paragraphs": [
      "日落川更阔,烟生山欲浮.舟中有闲地,载我得同游."
    ]
  },
  {
    "title": "未知",
    "author": "未知",
    "paragraphs": [
      "层层水落白滩生,万里征鸿小作程.日暮微风过荷叶,陂南陂北听秋声."
    ]
  },
  {
    "title": "未知",
    "author": "未知",
    "paragraphs": [
      "不读远游赋,放怀兹地宜.云山绕窗户,万态争纷披.世故日已远,风水方逶迤.倚杖夜来雨,东山烟散迟.人间许长史,不与此心期."
    ]
  },
  {
    "title": "未知",
    "author": "未知",
    "paragraphs": [
      "境空纳浩荡,日暮生泬寥.竹声池边起,欲断还萧萧.丈人方微吟,万象各动摇.林间光景异,月出东山椒.门前谁剥啄,已逝不须邀."
    ]
  },
  {
    "title": "未知",
    "author": "未知",
    "paragraphs": [
      "客行满山雪,香处是梅花.丁宁明月夜,认取影横斜."
    ]
  },
  {
    "title": "未知",
    "author": "未知",
    "paragraphs": [
      "晓天青脉脉,玉面立疏篱.山中尔许树,独自费人诗."
    ]
  },
  {
    "title": "未知",
    "author": "未知",
    "paragraphs": [
      "九叠峰前远法师,长安尘染坐禅衣.十年依旧双瞳碧,万里今持一笑归.鼠目向来吾自了,龟肠从与世相违.酒酣更欲烦公说,黄叶漫山锡杖飞."
    ]
  },
  {
    "title": "未知",
    "author": "未知",
    "paragraphs": [
      "昽昽窗影来,稍稍禽声集.开门知有雨,老树半身湿.剧谈了无味,远游非所急.蒲团著身宽,安取万户邑.开镜白云渡,卷帘秋光入.饱受今日闲,明朝复羁絷."
    ]
  },
  {
    "title": "未知",
    "author": "未知",
    "paragraphs": [
      "幽窗报夕霁,微月在屋橑.手中白羽扇,共此夜寥寥.六月天正碧,三更树微摇.缅怀山中景,兹夕感路遥.长啸送行云,可望不可招.夜阑林光发,白露濡青条."
    ]
  },
  {
    "title": "未知",
    "author": "未知",
    "paragraphs": [
      "长日无公事,闲围李远棋.傍观真一笑,互胜不移时.幸未逢重霸,何妨著献之.晴天散飞雹,惊动隔墙儿."
    ]
  },
  {
    "title": "未知",
    "author": "未知",
    "paragraphs": [
      "焚香消午睡,开画逢秋山.皇都马声中,有此四士闲.离离南国树,闪闪湘水湾.悠悠孤鸟去,澹澹晨辉还.屐上十年蜡,未散腰脚顽.不如一诣君,坐此岩石间.远峰如修眉,近峰如堕鬟.书生饱作祟,眼乱纷斓斑.一笑遗世人,聊破千载颜.诗成即画记,可益不可删."
    ]
  },
  {
    "title": "未知",
    "author": "未知",
    "paragraphs": [
      "酒酣耳热不能歌,奈此一川黄菊何.卧听西风吹好句,老夫无恨幕生波."
    ]
  },
  {
    "title": "未知",
    "author": "未知",
    "paragraphs": [
      "少年多意气,老去一分无.闭户了冬至,日长添数珠.北风不贷节,鸿雁天南驱.乌帽亦何幸,七日守屋庐.石炉深炷火,撩乱一榻书.只可自怡悦,不堪寄张扶."
    ]
  },
  {
    "title": "未知",
    "author": "未知",
    "paragraphs": [
      "人生本是客,杜叟顾未知.今年我闻道,悲乐两脱遗.日色如昨日,未觉墉阴迟.不须行年记,异代寻吾诗.东家窈窕娘,融蜡幻梅枝.但恐负时节,那知有愁时."
    ]
  },
  {
    "title": "未知",
    "author": "未知",
    "paragraphs": [
      "酴醾花底当年事,夜雪模糊照酒阑.北省今朝枝上雪,还揩病眼作花看."
    ]
  },
  {
    "title": "未知",
    "author": "未知",
    "paragraphs": [
      "新诗满眼不能裁,鸟度云移落酒杯.官里簿书无日了,楼头风雨见秋来.是非衮衮书生老,岁月匆匆燕子回.笑抚江南竹根枕,一樽呼起鼻中雷."
    ]
  },
  {
    "title": "未知",
    "author": "未知",
    "paragraphs": [
      "天生瘿木不须栽,说与儿童是酒杯.落日留霞知我醉,长风吹月送诗来.一官扰扰身增病,万事悠悠首独回.不奈长安小车得,睡乡深处作奔雷."
    ]
  },
  {
    "title": "未知",
    "author": "未知",
    "paragraphs": [
      "今日忽不乐,图书从纠纷.不见汝州师,但见西来云.长安岂无树,忆师堂前柳.世路九折多,游子百事丑.三年成一梦,梦破说梦中.来时西门雨,去日东门风.书到及师闲,为我点枯笔.画作谪官图,羸骖带寒日.他时取归路,千里作一程.饱吃残年饭,就师听竹声."
    ]
  },
  {
    "title": "未知",
    "author": "未知",
    "paragraphs": [
      "草草一梦阑,行止本难期.岁晚陈留路,老马三振鬐.自看鞭袖影,旷野日落迟.柳林行不尽,想见春风时.点点羊散村,阵阵鸿投陂.城中那有此,触处皆新诗.举手谢路人,醉语勿瑕疵.我行有官事,去作三年痴.遥闻辟谷仙,阅世河水湄.时从玩木影,政尔不忧饥."
    ]
  },
  {
    "title": "未知",
    "author": "未知",
    "paragraphs": [
      "马上摩挲眼,出门光景新.鸦鸣半陂雪,路转一林春.旧岁有三日,全家无十人.平生鹦鹉盏,今夕最关身."
    ]
  },
  {
    "title": "未知",
    "author": "未知",
    "paragraphs": [
      "烟际亭亭塔,招人可得回.等闲为梦了,闻健出关来.日落河冰壮,天长鸿雁哀.平生远游意,随处一徘徊."
    ]
  },
  {
    "title": "未知",
    "author": "未知",
    "paragraphs": [
      "客里东风起,逢人只四愁.悠悠杂唯唯,莫莫更休休.窗影鸟双度,水声船逆流.一官成一集,尽付古河头."
    ]
  },
  {
    "title": "未知",
    "author": "未知",
    "paragraphs": [
      "五更风摇白竹扉,整冠上马不可迟.三家陂口鸡喔喔,早于昨日朝天时.行云弄月翳复吐,林间明灭光景奇.川原四望鬰高下,荡摇苍茫森陆离.客心忽动群鸟起,马影渐薄村墟移.须臾东方云锦发,向来所见今难追.两眼聊随万象转,一官已判三年痴.只将乘除了吾事,推去木枕收此诗.写我新篇作画障,不须更觅丹青师."
    ]
  },
  {
    "title": "未知",
    "author": "未知",
    "paragraphs": [
      "落日生春色,微澜动古池.柳林横绝野,藜杖去寻诗.不有今年谪,争成此段奇.殷勤雪颅老,随客转荒陂."
    ]
  },
  {
    "title": "未知",
    "author": "未知",
    "paragraphs": [
      "种竹不必高,摇绿当我楹.向来三家墅,无此笙箫声.皇天有老眼,为閟十日晴.护我萧萧碧,伟事邻翁惊.同林偶落此,相向意甚平.何须俟迷日,可笑世俗情.明年万夭矫,穿地听雷鸣.但恨种竹人,南山合归耕.佗时梦中路,留眼记所更.苍云屯十里,不见陈留城."
    ]
  },
  {
    "title": "未知",
    "author": "未知",
    "paragraphs": [
      "陈留春色撩诗思,一日搜肠一百回.燕子初归风不定,桃花欲动雨频来.人间多待须微禄,梦里相逢记此杯.白竹扉前容醉舞,烟村渺渺欠高台."
    ]
  },
  {
    "title": "未知",
    "author": "未知",
    "paragraphs": [
      "草草随时事,萧萧傍水门.浓阴花照野,寒食柳围村.客袂空佳节,莺声忽故园.不知何处笛,吹恨满清尊."
    ]
  },
  {
    "title": "未知",
    "author": "未知",
    "paragraphs": [
      "古镇易为客,了身一篮舆.贪游八关寺,忘却子公书.青青天气肃,澹澹春意初.东风经古池,满面生纡余.卯申缚壮士,人世信少娱.时来照兹水,点检鬓与须.日暮登古原,微白见远墟.念我遂初赋,徘徊月生裾.悠悠不同抱,悄悄就归途."
    ]
  },
  {
    "title": "未知",
    "author": "未知",
    "paragraphs": [
      "少日争名翰墨场,只今扶杖送斜阳.青青草木浮元气,渺渺山河接故乡.作吏不妨三折臂,搜诗空费九回肠.子房与我同羁旅,世事千般酒一觞."
    ]
  },
  {
    "title": "未知",
    "author": "未知",
    "paragraphs": [
      "东风吹雨小寒生,杨柳飞花乱晚晴.客子从今无可恨,窦家园里有莺声."
    ]
  },
  {
    "title": "未知",
    "author": "未知",
    "paragraphs": [
      "海棠脉脉要诗催,日暮紫绵无数开.欲识此花奇绝处,明朝有雨试重来."
    ]
  },
  {
    "title": "未知",
    "author": "未知",
    "paragraphs": [
      "不见海棠相似人,空题诗句满花身.酒阑却度荒陂去,驱使风光又一春."
    ]
  },
  {
    "title": "未知",
    "author": "未知",
    "paragraphs": [
      "三月碧桃惊动人,满园光景一时新.剩倾老子樽中玉,折尽残枝不要春."
    ]
  },
  {
    "title": "未知",
    "author": "未知",
    "paragraphs": [
      "一樽相属莫辞空,报答今朝吹面风.自唱新诗与明月,碧桃开尽曲声中."
    ]
  },
  {
    "title": "未知",
    "author": "未知",
    "paragraphs": [
      "沙岸残春雨,茅檐古镇官.一时花带泪,万里客凭栏.日晚蔷薇重,楼高燕子寒.惜无陶谢手,尽力破忧端."
    ]
  },
  {
    "title": "未知",
    "author": "未知",
    "paragraphs": [
      "竹君家多材,楚楚皆席珍.成行著锦袍,玉色映市人.惠然集吾宇,老眼檐光新.曲生亦税驾,共慰藜藿贫.不待月与影,三人宛相亲.可怜管城子,头秃事苦辛.按谱虽同宗,闻道隔几尘.诗成聊使写,一笑惊比邻."
    ]
  },
  {
    "title": "未知",
    "author": "未知",
    "paragraphs": [
      "闭门睡过春,出门绿满城.八关池上柳,絮罢但藏莺.世故剧千猬,今朝此闲行.草木随时好,客恨终难平.寺有石壁胜,诗无康乐声.扶鞍不得上,新月水中生."
    ]
  },
  {
    "title": "未知",
    "author": "未知",
    "paragraphs": [
      "野马本不羁,无奈卯与申.当时彭泽令,定是英雄人.客来两绳床,客去一欠伸.市声自杂沓,炉烟自轮囷.莺声时节改,杏叶雨气新.佳句忽堕前,追摹已难真.自题西轩壁,不杂徐庾尘."
    ]
  },
  {
    "title": "未知",
    "author": "未知",
    "paragraphs": [
      "庭树日日疏,稍觉夜月添.推愁了此段,卷我三间帘.黄花墙阴远,白发露气严.平生六尺影,随我送凉炎.踏破千忧地,投老乃自嫌.尚想采石江,宫锦映霜蟾.夜半赋诗成,起舞鱼龙兼.办此讵难事,取快端宜廉."
    ]
  },
  {
    "title": "未知",
    "author": "未知",
    "paragraphs": [
      "竹舆声伊鸦,路转登古原.孟冬郊泽旷,细水鸣芦根.雾收浮屠立,天阔鸿雁奔.平生厌喧闹,快意三家村.思生长林内,故园归不存.欲为唐衢哭,声出且复吞."
    ]
  },
  {
    "title": "未知",
    "author": "未知",
    "paragraphs": [
      "世故生白发,意行无与期.平生木上座,临老始相知.月中沙岸永,岁暮河流迟.留侯庙前柳,叶尽空离离.百年信难料,剩赋奇绝诗."
    ]
  },
  {
    "title": "未知",
    "author": "未知",
    "paragraphs": [
      "人间睡声起,幽子方独步.倚杖看白云,亭亭水中度.十月雁背高,三更河流去.物生各扰扰,念此煎百虑.聊将忧世心,数遍桥西树."
    ]
  },
  {
    "title": "未知",
    "author": "未知",
    "paragraphs": [
      "旋买青芒鞋,去踏沙头月.争教冠盖地,著此影突兀.树寒栖鸟动,风转孤管发.月色夜夜佳,人生事如发.梦中续清游,浓露湿银阙."
    ]
  },
  {
    "title": "未知",
    "author": "未知",
    "paragraphs": [
      "竟夜闻落木,雨歇窗如新.披衣有忙事,檐前看归云.初阳上林端,鸦背明纷纷.我亦迫经课,日计在一晨.再烧结愿香,稍洗三生勤.群公持世故,白发到幽人.幸不识奇字,门绝车马尘.谁能共此窗,竹影可与分."
    ]
  },
  {
    "title": "未知",
    "author": "未知",
    "paragraphs": [
      "手把古人书,闲读下广庭.荒村无车马,日落双桧青.旷然神虑静,浊俗非所宁.逍遥出荆扉,𥩟立瞻郊坰.须臾暮色至,野水皆晶荧.却步面空林,远意更杳冥.停云甚可爱,重叠如沙汀."
    ]
  },
  {
    "title": "未知",
    "author": "未知",
    "paragraphs": [
      "潦缩田路宽,委蛇散腰脚.胜日三枝杖,村西买山药.岗峦相吞去,远木互前却.天阴野水明,岁暮竹篱薄.田翁领客意,发筐堆磊落.玉质缃色裘,用世乃见缚.屠门几许快,夜语寻幽约.石鼎看云翻,门前北风恶."
    ]
  },
  {
    "title": "未知",
    "author": "未知",
    "paragraphs": [
      "闭户读书生白发,闲向村东看鱼穴.曾随树影数圆波,铁面渔师肝肺别.向来痴腹负此翁,只可买放莲溏中.万事成亏等闲里,佗年此地费雷风."
    ]
  },
  {
    "title": "未知",
    "author": "未知",
    "paragraphs": [
      "晓寒生木枕,窗白梦难续.自起开柴扉,空庭立乔木.蒙蒙井气上,澹澹天容肃.尘心忽昭旷,何异居涧谷.学道审不遥,忍饥差已熟.皇天赐丰年,菜本如白玉.一简了百事,狡狯嗤颜歜.幽鸟行屋山,悠然寄吾目."
    ]
  },
  {
    "title": "未知",
    "author": "未知",
    "paragraphs": [
      "北风日日吹茅屋,幽子朝朝只地炉.客里赖诗增意气,老来唯懒是工夫.空庭乔木无时事,残雪疏篱当画图.亦有张侯能共此,焚香相待莫徐驱."
    ]
  },
  {
    "title": "未知",
    "author": "未知",
    "paragraphs": [
      "不须杯勺了三冬,旋作蓬斋待朔风.会有打窗风雪夜,地炉孤坐策奇功."
    ]
  },
  {
    "title": "未知",
    "author": "未知",
    "paragraphs": [
      "纱巾竹杖过荒陂,满面东风二月时.世事纷纷人老易,春阴漠漠絮飞迟.士衡去国三间屋,子美登台七字诗.草遶天西青不尽,故园归计入支颐."
    ]
  },
  {
    "title": "未知",
    "author": "未知",
    "paragraphs": [
      "脱履坐明窗,偶至晴更适.池上风忽来,斜雨满高壁.深松含岁暮,幽鸟立昼寂.世故方未阑,焚香破今夕."
    ]
  },
  {
    "title": "未知",
    "author": "未知",
    "paragraphs": [
      "君家阿莘如白玉,呼出灯前语录续.可怜郎罢穷一生,只今有汝照茅屋.猪生十子豚复豚,阿莘明年可当门.阶庭一笑不外索,万事纷纷何足论."
    ]
  },
  {
    "title": "未知",
    "author": "未知",
    "paragraphs": [
      "商水西门语,东风动柳枝.年华入危涕,世事本前期.草草檀公策,茫茫杜老诗.山川马前阔,不敢计归时."
    ]
  },
  {
    "title": "未知",
    "author": "未知",
    "paragraphs": [
      "客子寒亦行,正月固多阴.马头东风起,绿色日夜深.大道不敢驱,山径费推寻.丈夫不逢此,何以知岖嵚.行投舞阳县,薄暮森众林.古城何年缺,跋马望日沉.忧世力不逮,有泪盈衣襟.嵯峩西北云,想像折寸心."
    ]
  },
  {
    "title": "未知",
    "author": "未知",
    "paragraphs": [
      "今日东北云,景气何佳哉.我马且勿驱,当有吉语来.春寒欺客子,满意旗下杯.百年耳频热,万事首不回.卧龙今何之,有冢今半摧.空余乔木地,薄暮鸦徘徊.怀古视落日,愧我非长才.却凭破鞍去,风林生七哀."
    ]
  },
  {
    "title": "未知",
    "author": "未知",
    "paragraphs": [
      "牢落西轩客,巡檐费独吟.桃花明薄暮,燕子闹微阴.辛苦元吾事,淹留更此心.小窗随意写,蛇蚓起相寻."
    ]
  },
  {
    "title": "未知",
    "author": "未知",
    "paragraphs": [
      "小儒避贼南征日,皇帝行天第一春.走到邓州无脚力,桃花初动雨留人."
    ]
  },
  {
    "title": "未知",
    "author": "未知",
    "paragraphs": [
      "千里空携一影来,白头更著乱蝉催.书生身世今如此,倚遍周家十二槐."
    ]
  },
  {
    "title": "未知",
    "author": "未知",
    "paragraphs": [
      "瓦屋三间宽有余,可怜小陆不同居.易求苏子六国印,难觅河桥一字书."
    ]
  },
  {
    "title": "未知",
    "author": "未知",
    "paragraphs": [
      "莫嫌啖蔗佳境远,橄榄甜苦亦相并.都将壮节供辛苦,准拟残年看太平."
    ]
  },
  {
    "title": "未知",
    "author": "未知",
    "paragraphs": [
      "皇家卜年过周历,变故未必非天仁.东南鬼火成何事,终待胡锋作争臣."
    ]
  },
  {
    "title": "未知",
    "author": "未知",
    "paragraphs": [
      "杨刘相倾建中乱,不待白首今同归.只今将相须廉蔺,五月并门未解围."
    ]
  },
  {
    "title": "未知",
    "author": "未知",
    "paragraphs": [
      "不须夜夜看太白,天地景气今如斯.始行夷狄相攻策,可惜中原见事迟."
    ]
  },
  {
    "title": "未知",
    "author": "未知",
    "paragraphs": [
      "诏书忧民十六事,父老祝君一万年.白发书生喜无寐,从今不仕可归田."
    ]
  },
  {
    "title": "未知",
    "author": "未知",
    "paragraphs": [
      "范公深忧天下日,仁祖爱民全盛年.遗庙只今香火冷,时时风叶一骚然."
    ]
  },
  {
    "title": "未知",
    "author": "未知",
    "paragraphs": [
      "诸葛经行有夕风,千秋天地几英雄.吊古不须多感慨,人生半梦半醒中."
    ]
  },
  {
    "title": "未知",
    "author": "未知",
    "paragraphs": [
      "六尺枯藜了此生,顺阳门外看新晴.树连翠筿围春昼,水泛青天入古城.梦里偶来那计日,人间多事更闻兵.只应千载溪桥路,欠我媻姗勃窣行."
    ]
  },
  {
    "title": "未知",
    "author": "未知",
    "paragraphs": [
      "池光修竹里,筇杖季春头.客子愁无奈,桃花笑不休.百年今日胜,万里此生浮.莽莽樽前事,题诗记独游."
    ]
  },
  {
    "title": "未知",
    "author": "未知",
    "paragraphs": [
      "槐树层层新绿生,客怀依旧不能平.自移一榻西窗下,要近丛篁听雨声."
    ]
  },
  {
    "title": "未知",
    "author": "未知",
    "paragraphs": [
      "客子今年驼褐宽,邓州三月始春寒.帘钩挂尽蒲团稳,十丈虚庭借雨看."
    ]
  },
  {
    "title": "未知",
    "author": "未知",
    "paragraphs": [
      "春雨夜有声,连林杏花落.海棠已复动,寒食岂寂寞.人间有此丽,赴我隔年约.花叶两分明,春阴耿帘幙.东风吹不断,日暮臙脂薄.何可无我吟,三叫恨诗恶."
    ]
  },
  {
    "title": "未知",
    "author": "未知",
    "paragraphs": [
      "月桂花上雨,春归一凭栏.东西南北客,更得几回看.红衿映肉色,薄暮无乃寒.园中如许树,独觉赋诗难."
    ]
  },
  {
    "title": "未知",
    "author": "未知",
    "paragraphs": [
      "绝爱公家花气新,一林清露百般春.是中宴坐应容我,只恐微风唤起人."
    ]
  },
  {
    "title": "未知",
    "author": "未知",
    "paragraphs": [
      "丈人延客非俗物,百和香中进一杯.乞取齐奴锦步障,与春遮断晓风来."
    ]
  },
  {
    "title": "未知",
    "author": "未知",
    "paragraphs": [
      "谁见繁香度牖时,碧天残月映花枝.固应撩我题新句,压倒韦郎宴寝诗."
    ]
  },
  {
    "title": "未知",
    "author": "未知",
    "paragraphs": [
      "简斋居士不饮酒,一入香林更不醒.驱使小诗酬晓露,绝胜辛苦广骚经."
    ]
  },
  {
    "title": "未知",
    "author": "未知",
    "paragraphs": [
      "我窗三尺余,可以阅晦明.北省虽巨丽,无此风竹声.不著散花女,而况使鬼兄.世间多歧路,居士绳床平.未知阮遥集,几屐了平生.领军一屋鞋,千载笑绝缨.槐阴自入户,知我喜新晴.觅句方未了,简斋真虚名."
    ]
  },
  {
    "title": "未知",
    "author": "未知",
    "paragraphs": [
      "人言融公懒,床上揖宾客.我来两忘揖,团团一庵白.戏谈邓州禅,分食天宁麦.竹风亦喜我,萧瑟至日夕.出家丈夫事,轩裳本儿剧.愿香惊余烟,世故感陈迹.固应师未钝,使我不安席.时求一滴水,为洗三生石."
    ]
  },
  {
    "title": "未知",
    "author": "未知",
    "paragraphs": [
      "花尽春犹冷,羁心只自惊.孤莺啼永昼,细雨湿高城.扰扰成何事,悠悠送此生.蛛丝闪夕霁,随处有诗情."
    ]
  },
  {
    "title": "未知",
    "author": "未知",
    "paragraphs": [
      "城南乌声和且都,我识丈人屋上乌.难老堂中一樽酒,不教霜雪上髭须.樊侯种梓用莫竭,丈人向来亦种德.挽回万事入绳床,花竹相看有佳色.人生知足一饱多,当时恨我弃渔蓑.题诗素壁蛇蚓集,五百年后公摩挲."
    ]
  },
  {
    "title": "未知",
    "author": "未知",
    "paragraphs": [
      "去年梦陈留,今年梦邓州.几梦即了我,一笑城西楼.新晴草木丽,落日淡欲收.远川如动摇,景气明田畴.百年几凭栏,亦有似我不.城阴坐来失,白水光不流.丈夫贵快意,少住宽千忧.归嫌简斋陋,局促生白头."
    ]
  },
  {
    "title": "未知",
    "author": "未知",
    "paragraphs": [
      "忽忽忘年老,悠悠负日长.小诗妨学道,微雨好烧香.檐鹊移时立,庭梧满意凉.此身南复北,彷佛是它乡."
    ]
  },
  {
    "title": "未知",
    "author": "未知",
    "paragraphs": [
      "西园可散发,何必赋远游.地旷多雄风,叶声无时休.幸有济胜具,枯藜支白头.平生会心处,未觉身淹留.散坐青石床,松意淡欲秋.薄雨青众卉,深林耿微流.一凉天地德,物我俱夷犹.东北方用武,六月事戈矛.甲裳无乃重,腐儒故多忧.珍禽叫高树,且复寄悠悠."
    ]
  },
  {
    "title": "未知",
    "author": "未知",
    "paragraphs": [
      "三伏过几日,坐数令人瘿.片云忽西行,庭树生光景.须臾万银竹,壮观发异境.天公终老手,一笑破日永.龙公勿惮烦,事了亦俄顷.修竹恬变化,依然半窗影."
    ]
  },
  {
    "title": "未知",
    "author": "未知",
    "paragraphs": [
      "闲弄玉如意,天河白练横.时无李供奉,谁识谢宣城.两鹤翻明月,孤松立快晴.南阳半年客,此夜满怀清."
    ]
  },
  {
    "title": "未知",
    "author": "未知",
    "paragraphs": [
      "虚庭散策晚凉生,斟酌星河亦喜晴.不记墙西有修竹,夜风还作雨来声."
    ]
  },
  {
    "title": "未知",
    "author": "未知",
    "paragraphs": [
      "待到天公放月时,东家乔柏两虬枝.悬知满地疏阴处,不及遥看突兀奇."
    ]
  },
  {
    "title": "未知",
    "author": "未知",
    "paragraphs": [
      "积雨得一晴,开窗送吾目.叠云带余愤,远树增新绿.天公信难料,变化杂神速.夕霞尽意红,诘朝固难卜.西轩一杯酒,未负将军腹.竹林怀微风,余韵久回复.热官岂辨此,何必思烂熟.曳杖出门行,栖鸦息枯木."
    ]
  },
  {
    "title": "未知",
    "author": "未知",
    "paragraphs": [
      "邓州城楼高百尺,楚岫秦云不相隔.傍城积水晚更明,照见纶巾倚楼客.李白上天不可呼,阴晴变化还须臾.独抚栏干咏奇句,满楼风月不枝梧."
    ]
  },
  {
    "title": "未知",
    "author": "未知",
    "paragraphs": [
      "世故信有力,挽我复北驰.独冲七月暑,行此无尽陂.百卉共山泽,各自有四时.华实相后先,盛过当同衰.亦复观我生,白发忽及期.夕云已不征,客子今何之.愿传飞仙术,一洗局促悲.被襟阆风观,濯发扶桑池."
    ]
  },
  {
    "title": "未知",
    "author": "未知",
    "paragraphs": [
      "南北东西俱我乡,聊从地主借绳床.诸公共得何侯力,远客新抄陆氏方.老去事多藜杖在,夜来秋到叶声长.蓬莱可托无因至,试觅人间千仞岗."
    ]
  },
  {
    "title": "未知",
    "author": "未知",
    "paragraphs": [
      "临老伤行役,篮舆岁月奔.客愁无处避,世事不堪论.白道含秋色,青山带雨痕.坏梁斜鬬水,乔木密藏村.易破还家梦,难招去国魂.一身从白首,随意答乾坤."
    ]
  },
  {
    "title": "未知",
    "author": "未知",
    "paragraphs": [
      "荒野少人去,竹舆伊轧声.晴云秋更白,野水暮还明.寂寞信吾道,淹留谙世情.王乔有余舄,借我一东征."
    ]
  },
  {
    "title": "未知",
    "author": "未知",
    "paragraphs": [
      "苏武初逢雁,王乔欲借凫.深知念行李,为报了长途.难稳三更枕,遥怜五岁雏.却思正月事,不敢恨榛芜."
    ]
  },
  {
    "title": "未知",
    "author": "未知",
    "paragraphs": [
      "竹舆开两牖,秋色为横分.左送廉纤月,右揖离披云.诗情满行色,何地著世纷.欲语王县令,三叫不能闻."
    ]
  },
  {
    "title": "未知",
    "author": "未知",
    "paragraphs": [
      "客中日食三斗尘,北去南来了今岁.暂时亭中一杯酒,与兄同宗复同味.博山云气终日留,竹君萧萧不负秋.世路明年傥无故,却携藜杖更来游."
    ]
  },
  {
    "title": "未知",
    "author": "未知",
    "paragraphs": [
      "西出城皋关,土谷仅容驼.天挂一疋练,双崖鬬嵯峩.忽然五丈缺,亭构如危窠.青山丽中原,白日照大河.下视万里川,草木何其多.临高一吐气,却奈雄风何.辛苦生一快,造物巧揣摩.险易终不偿,翻身下残坡."
    ]
  },
  {
    "title": "未知",
    "author": "未知",
    "paragraphs": [
      "两崖夹晓月,万壑分秋风.今朝定何朝,孤赏莫与同.石路抱岩转,云气青蒙蒙.篮舆拂露枝,乱点惊仆童.微泉不知处,玉佩鸣深丛.平生慕李愿,得此行旅中.居人轻佳境,过客意无穷.山木好题诗,恨我行匆匆."
    ]
  },
  {
    "title": "未知",
    "author": "未知",
    "paragraphs": [
      "作客古南阳,问俗仁孝敦.坐读杜羔传,起访城西园.伟哉是家事,作传堪千言.当年怀橘处,华屋澹晓暾.大松荫后楹,小松罗前轩.风露所沐浴,千载当连根.我已废蓼莪,感兹泪河翻.叶声含三叹,送我出园门."
    ]
  },
  {
    "title": "未知",
    "author": "未知",
    "paragraphs": [
      "邂逅今朝一段奇,从来华屋不关诗.诸君且作留连意,正是微风到竹时."
    ]
  },
  {
    "title": "未知",
    "author": "未知",
    "paragraphs": [
      "浩浩白云溪一色,冥冥青竹鸟三呼.只今那得王摩诘,画我凭栏觅句图."
    ]
  },
  {
    "title": "未知",
    "author": "未知",
    "paragraphs": [
      "短蓬如凫鹥,载我万斛愁.试登山上亭,却望沙际舟.世故莽相急,长江去悠悠.西南浸山影,晦明分中流.荡摇宝鉴面,翠髻千螺浮.去程虽云阻,兹地固堪留.客路惜胜日,临风搔白头.众色忽已晚,川光抱岩幽.三老呼不置,我兴方未收.下山事复多,题诗记曾游."
    ]
  },
  {
    "title": "未知",
    "author": "未知",
    "paragraphs": [
      "孙子白木杖,富子黑油笠.我独白竹篮,差池复相及.夕阳桥边画,岸帻归云急.勿语城中人,从渠慎出入."
    ]
  },
  {
    "title": "未知",
    "author": "未知",
    "paragraphs": [
      "卖舟作归计,竹篮稳如舟.雾收青皋湿,行路当春游.老马不自知,意欲踏九州.依然还故枥,寂寞壮心休."
    ]
  },
  {
    "title": "未知",
    "author": "未知",
    "paragraphs": [
      "再来生白发,重见邓州春.依旧城西路,桃花不记人.卜居得穷巷,日色满窗新.微吟惊市卒,独鹤语城闉."
    ]
  },
  {
    "title": "未知",
    "author": "未知",
    "paragraphs": [
      "城西望城南,十日九相隔.何如三枝杖,共踏江上石.门前流水过,春意满渠碧.遥知千顷江,如今好颜色."
    ]
  },
  {
    "title": "未知",
    "author": "未知",
    "paragraphs": [
      "雨歇城南泥未干,遥知独立整衣冠.旧时邺下刘公干,今日辽东管幼安.绿阴展尽身犹远,黄鸟飞来节已阑.安得一樽生耳热,暂时相对说悲欢."
    ]
  },
  {
    "title": "未知",
    "author": "未知",
    "paragraphs": [
      "云起炉山久未移,功名不恨十年迟.日斜疏竹可窗影,正是幽人睡足时."
    ]
  },
  {
    "title": "未知",
    "author": "未知",
    "paragraphs": [
      "万卷吾今一字无,打包随处野僧如.短檠未尽残年债,欲问班生试借书."
    ]
  },
  {
    "title": "未知",
    "author": "未知",
    "paragraphs": [
      "中兴天子要人才,当使生擒颉利来.正待吾曹红抹额,不须辛苦学颜回."
    ]
  },
  {
    "title": "未知",
    "author": "未知",
    "paragraphs": [
      "闭户生白发,逍遥步城隅.野外晴林满,天末暮云孤.水容澹春归,草色带雨濡.物态纷如昨,世事再呜呼.京洛了在眼,山川一何迂.乘槎莽未办,且复小踟蹰."
    ]
  },
  {
    "title": "未知",
    "author": "未知",
    "paragraphs": [
      "相逢汉江边,盗起方如云.当时苍黄意,亦可无此君.俗士固鲜欢,王孙终逸群.清秋不可负,牖壁看修筠.碧干立疏雨,丛梢冒斜曛.引君著胜地,世事从纷纷.何时微月夕,胡床与予分.高吟呼天风,夜半笙箫闻."
    ]
  },
  {
    "title": "未知",
    "author": "未知",
    "paragraphs": [
      "去岁重阳已百忧,今年依旧叹羁游.篱底菊花唯解笑,镜中头发不禁秋.凉风又落宫南木,老雁孤鸣汉北州.如许行年那可记,谩排诗句写新愁."
    ]
  },
  {
    "title": "未知",
    "author": "未知",
    "paragraphs": [
      "忆昔甲辰重九日,天恩曾与宴城东.龙沙此日西风冷,谁折黄花寿两宫."
    ]
  },
  {
    "title": "未知",
    "author": "未知",
    "paragraphs": [
      "丧乱那堪说,干戈竟未休.公卿危左衽,江汉故东流.风断黄龙府,云移白鹭洲.云何舒国步,持底副君忧.世事非难料,吾生本自浮.菊花纷四野,作意为谁秋."
    ]
  },
  {
    "title": "未知",
    "author": "未知",
    "paragraphs": [
      "邓州谁亦解丹青,画我羸骖晚出城.残年政尔供愁了,末路那堪送客行.寒日满川分众色,暮林无叶寄秋声.垂鞭归去重回首,意落西南计未成."
    ]
  },
  {
    "title": "未知",
    "author": "未知",
    "paragraphs": [
      "十月高风客子悲,故人书到暂开眉.也知廊庙当推毂,无奈江山好赋诗.万事莫论兵动后,一杯当及菊残时.喜心翻倒相迎地,不怕荒林十里陂."
    ]
  },
  {
    "title": "未知",
    "author": "未知",
    "paragraphs": [
      "石城高嵽嵲,城下是江波.莫愁织绮地,年来战马过.秀眉使君医国手,却把江头无事酒.山川勃鬰不平处,浇以三杯一搔首.半江楼影白逶迤,想见春流二月时.待予去扫仲宣赋,走马还朝亦未迟."
    ]
  },
  {
    "title": "未知",
    "author": "未知",
    "paragraphs": [
      "两鸿同一天,羽翼不相及.偶然一识面,别意已超忽.去程秋光好,万里无断绝.虽无仁人言,赠子以明月."
    ]
  },
  {
    "title": "未知",
    "author": "未知",
    "paragraphs": [
      "六经在天如日月,万事随时更故新.江南丞相浮云坏,洛下先生宰木春.孟喜何妨改师法,京房底处有门人.旧喜读书今懒读,焚香阅世了闲身."
    ]
  },
  {
    "title": "未知",
    "author": "未知",
    "paragraphs": [
      "久谓事当尔,岂意身及之.避虏连三年,行半天四维.我非洛豪士,不畏穷谷饥.但恨平生意,轻了少陵诗.今年奔房州,铁马背后驰.造物亦恶剧,脱命真毫厘.南山四程云,布袜傲险巇.篱间老炙背,无意管安危.知我是朝士,亦复颦其眉.呼酒软客脚,菜本濯玉肌.穷途士易德,欢喜不复辞.向来贪读书,闭户生白髭.岂知九州内,有山如此奇.自宽实不情,老人亦解颐.投宿恍世外,青灯耿茅茨.夜半不能眼,涧水鸣声悲."
    ]
  },
  {
    "title": "未知",
    "author": "未知",
    "paragraphs": [
      "正月十六夜,竹篱田父家.明月照树影,满山如龙蛇."
    ]
  },
  {
    "title": "未知",
    "author": "未知",
    "paragraphs": [
      "二更风薄竹,悲吟连夜分.村西递余韵,应胜此间闻."
    ]
  },
  {
    "title": "未知",
    "author": "未知",
    "paragraphs": [
      "三面青山围竹篱,人间无路访安危.扶筇共坐槎牙石,涧水悲鸣无歇时."
    ]
  },
  {
    "title": "未知",
    "author": "未知",
    "paragraphs": [
      "月轮隐东峰,奇彩在南岭.北崖草木多,苍茫映光景.玉盘忽微露,银浪泻千顷.岩谷散陆离,万象杂形影.不辞三更露,冒此白发顶.老筇无前游,危处有新警.涧光如翻鹤,变态发遥境.回首房州城,山中夜何永."
    ]
  },
  {
    "title": "未知",
    "author": "未知",
    "paragraphs": [
      "篱门一徙倚,今夜天星繁.独立人世外,唯闻涧水喧.丛薄凝露气,群峰带春昏.偷生亦聊尔,难与众人言."
    ]
  },
  {
    "title": "未知",
    "author": "未知",
    "paragraphs": [
      "闲行涧底采菖蒲,千岁龙蛇抱石𦡱.明朝却觅房州路,飞下山颠不要扶."
    ]
  },
  {
    "title": "未知",
    "author": "未知",
    "paragraphs": [
      "斜阳照乱石,颠崖下双筇.试从绝壑底,仰视最奇峰.回埼发涧怒,高霭生树容.半岩菖蒲根,翠葆森伏龙.岂无避世士,于此傥相逢.客心忽悄怆,归路迷行踪."
    ]
  },
  {
    "title": "未知",
    "author": "未知",
    "paragraphs": [
      "雨后众崖碧,白处纷寒梅.遥遥迎客意,欲下山坡来.穷村受春晚,邂逅今日开.绛领承玉面,临风一低回.折归无可赠,孤赏心悠哉."
    ]
  },
  {
    "title": "未知",
    "author": "未知",
    "paragraphs": [
      "遥瞻南嶂深复深,双崖与天藏太阴.青鞋济胜不能懒,踏破积雪穷崎嵚.空中朽树抱孤筿,无窍苍壁生横林.孤禽三叫危石裂,欲返未返神萧森.磴回忽然何处所,当面烟如翠蛟舞.石门泄风无昼夜,古木截道藏雷雨.丹丘赤城去几许,下视人间足尘土.放身天地不自知,导以龙蛇翼熊虎.山中异事记今晨,杖藜得道孙与陈."
    ]
  },
  {
    "title": "未知",
    "author": "未知",
    "paragraphs": [
      "散策东岩路,梦中曾记经.斜晖射残雪,岩谷遍晶荧.鸦鸣山寂寂,意迥川冥冥.乘兴欲穷讨,会心还少停.新晴远村白,薄暮群峰青.危途通仙境,胜日行画屏.岂独净一念,将期朝百灵.不同南涧咏,悲慨满中扃."
    ]
  },
  {
    "title": "未知",
    "author": "未知",
    "paragraphs": [
      "修竹林边烟过迟,幅巾藜杖立疏篱.恨无顾陆同携手,写取孙郎觅句诗."
    ]
  },
  {
    "title": "未知",
    "author": "未知",
    "paragraphs": [
      "百年几晴朝,徐步山径湿.忽悟春已深,鸣禽飞相及.雪消众绿净,雾罢群峰立.涧边千嵁岩,今日何复集."
    ]
  },
  {
    "title": "未知",
    "author": "未知",
    "paragraphs": [
      "幽怀忽牢落,起望登古原.微吹度修竹,半林白翻翻.日暮纷物态,山空销客魂.惜无一樽酒,与子醉中言."
    ]
  },
  {
    "title": "未知",
    "author": "未知",
    "paragraphs": [
      "岸帻立清晓,山头生薄阴.乱云交翠壁,细雨湿青林.时改客心动,鸟鸣春意深.穷乡百不理,时得一闲吟."
    ]
  },
  {
    "title": "未知",
    "author": "未知",
    "paragraphs": [
      "云起谷全暗,雨时山复明.青春望中色,白涧晚来声.远树鸟群集,高原人独耕.老夫逃世日,坚坐听阴晴."
    ]
  },
  {
    "title": "未知",
    "author": "未知",
    "paragraphs": [
      "梅花乱发雨晴时,褪尽红绡见玉肌.醉中忘却头边雪,横插繁枝归竹篱."
    ]
  },
  {
    "title": "未知",
    "author": "未知",
    "paragraphs": [
      "阴岩不知晴,路转见朝日.独行修竹尽,石崖千丈碧."
    ]
  },
  {
    "title": "未知",
    "author": "未知",
    "paragraphs": [
      "山空樵斧响,隔岭有人家.日落潭照树,川明风动花."
    ]
  },
  {
    "title": "未知",
    "author": "未知",
    "paragraphs": [
      "出山复入山,路随溪水转.东风不惜花,一暮都开遍."
    ]
  },
  {
    "title": "未知",
    "author": "未知",
    "paragraphs": [
      "都迷去时景,策杖烟漫漫.微雨洗春色,诸峰生晚寒."
    ]
  },
  {
    "title": "未知",
    "author": "未知",
    "paragraphs": [
      "竹篱寒食节,微雨澹春意.喧哗少所便,寂寞今有味.空山花动摇,乱石水经纬.倚杖忽已晚,人生本何冀."
    ]
  },
  {
    "title": "未知",
    "author": "未知",
    "paragraphs": [
      "雨晴闲步涧边沙,行入荒林闻乱鸦.寒食清明惊客意,暖风迟日醉梨花.书生投老王官谷,壮士偷生漂母家.不用秋千与蹴游,只将诗句答年华."
    ]
  },
  {
    "title": "未知",
    "author": "未知",
    "paragraphs": [
      "哦诗谷虚响,散发下岩半.披丛涧影摇,集鸟纷然散."
    ]
  },
  {
    "title": "未知",
    "author": "未知",
    "paragraphs": [
      "乱石披浅流,水纹如绀发.驰晖忽西没,林光相映发."
    ]
  },
  {
    "title": "未知",
    "author": "未知",
    "paragraphs": [
      "举头山围天,濯足树映潭.山中记今日,四士集空岩."
    ]
  },
  {
    "title": "未知",
    "author": "未知",
    "paragraphs": [
      "张子卧石榻,夏子理泉窦.孙子独不言,搘颐数烟岫."
    ]
  },
  {
    "title": "未知",
    "author": "未知",
    "paragraphs": [
      "纸坊山绝顶,直下夕阳斜.却看来路处,南北两岩花.田翁邀客宿,笑指林下家.问我出山意,无乃贵喧哗."
    ]
  },
  {
    "title": "未知",
    "author": "未知",
    "paragraphs": [
      "雨歇澹春晓,云气山腰流.高崖落绛叶,恍如人世秋.避地时忽忽,出山意悠悠.溪急竹阴动,谷虚禽响幽.同行得快士,胜处频淹留.乘除了身世,未恨落房州."
    ]
  },
  {
    "title": "未知",
    "author": "未知",
    "paragraphs": [
      "青溪宜晓日,曲处千丈晦.天开苍石屏,影落西村外.虚无元气立,明灭河汉对.人行峥嵘下,鸟急浩荡内.向来千万峰,琐细等蓬块.老夫倚杖久,三叹造物大.惜哉太史公,意短遗此快.更欲访野人,穷探视其背."
    ]
  },
  {
    "title": "未知",
    "author": "未知",
    "paragraphs": [
      "海内堂堂友,如今在贼围.虚传袁盎脱,不见华元归.浮世身难料,危途计易非.云孤马息岭,老泪不胜挥."
    ]
  },
  {
    "title": "未知",
    "author": "未知",
    "paragraphs": [
      "庭际安榴树,花稀更可怜.青旌拥绛节,伴我作神仙.迟日耿不暮,微阴眩弥鲜.一樽兼百虑,心赏竟悠然."
    ]
  },
  {
    "title": "未知",
    "author": "未知",
    "paragraphs": [
      "少年走马洛阳城,今作江边瓶锡僧.说与虎头须画我,三更月里影崚嶒."
    ]
  },
  {
    "title": "未知",
    "author": "未知",
    "paragraphs": [
      "来日安榴花尚稀,压墙丹实已垂垂.何时著我扁舟尾,满袖西风信所之."
    ]
  },
  {
    "title": "未知",
    "author": "未知",
    "paragraphs": [
      "只今当代功名手,不数平生粥饭僧.独立江风吹短发,暮云千里倚崚嶒."
    ]
  },
  {
    "title": "未知",
    "author": "未知",
    "paragraphs": [
      "平生不得吟诗力,空使秋霜入鬓垂.太岳峰前满尊月,为君聊复一中之."
    ]
  },
  {
    "title": "未知",
    "author": "未知",
    "paragraphs": [
      "涨江临眺足消忧,倚杖江边地欲浮.叠浪并翻孤日去,两津横卷半天流.鼋鼍杂怒争新穴,鸥鹭惊飞失故洲.可为一官妨快意,眼中唯觉欠扁舟."
    ]
  },
  {
    "title": "未知",
    "author": "未知",
    "paragraphs": [
      "故园非无路,今已不念归.秋入汉水白,叶脱行人悲.东西与南北,欲往还觉非.勿云去年事,兵火偶脱遗.可怜竛竮影,残岁聊相依.天涯一尊酒,细酌君勿催.持觞望江山,路永悲身衰.百感醉中起,清泪对君挥."
    ]
  },
  {
    "title": "未知",
    "author": "未知",
    "paragraphs": [
      "纷纷吏民散,遗我以兀然.悄悄今夕意,鸟影驰隙间.向来房州谷,采药危得仙.忽驾太守车,出处宁非天.何妨暂阅世,谋行要当先.西斋一壶酒,微雨新秋还.蛛网闪明晦,叶声饯岁年.呼儿具纸笔,录我醉中言."
    ]
  },
  {
    "title": "未知",
    "author": "未知",
    "paragraphs": [
      "江城八月枫叶凋,城头哦诗江动摇.秋雨留人意恋恋,水风泛树声萧萧.纶巾老子无远策,长作东西南北客.不如何逊在扬州,坐待梅花映粧额."
    ]
  },
  {
    "title": "未知",
    "author": "未知",
    "paragraphs": [
      "游子不能寐,船头语轻波.开窗望两津,烟树何其多.晴江涵万象,夜半光荡摩.客愁弥世路,秋气入天河.汝洛尘未销,几人不负戈.长吟宇宙内,激烈悲蹉跎."
    ]
  },
  {
    "title": "未知",
    "author": "未知",
    "paragraphs": [
      "涨水东流满眼黄,泊舟高舍更情伤.一川木叶明秋序,两岸人家共夕阳.乱后江山元历历,世间歧路极茫茫.遥指长沙非谪去,古今出处两凄凉."
    ]
  },
  {
    "title": "未知",
    "author": "未知",
    "paragraphs": [
      "初月光满江,断处知急流.沉沉石城夜,漠漠西汉秋.为客寐常晚,临风意难收.三更柁楼底,身世入搔头."
    ]
  },
  {
    "title": "未知",
    "author": "未知",
    "paragraphs": [
      "洞庭之东江水西,帘旌不动夕阳迟.登临吴蜀横分地,徙倚湖山欲暮时.万里来游还望远,三年多难更凭危.白头吊古风霜里,老木沧波无恨悲."
    ]
  },
  {
    "title": "未知",
    "author": "未知",
    "paragraphs": [
      "天入平湖晴不风,夕帆和雁正浮空.楼头客子杪秋后,日落君山元气中.北望可堪回白首,南游聊得看丹枫.翰林物色分留少,诗到巴陵还未工."
    ]
  },
  {
    "title": "未知",
    "author": "未知",
    "paragraphs": [
      "三分书里识巴丘,临老避胡初一游.晚木声酣洞庭野,晴天影抱岳阳楼.四年风露侵游子,十月江湖吐乱洲.未必上流须鲁萧,腐儒空白九分头."
    ]
  },
  {
    "title": "未知",
    "author": "未知",
    "paragraphs": [
      "客间无胜日,世故可暂逃.杖藜迎落照,寒彩遍平皋.夕湖光景丽,晴鹳声音豪.天长蒹葭响,水落城堞高.万象各摇动,慰此老不遭.楚累经行地,处处余离骚.幸无大夫责,得伴诸子遨.终然动怀抱,白发风中搔."
    ]
  },
  {
    "title": "未知",
    "author": "未知",
    "paragraphs": [
      "岳阳壮观天下传,楼阴背日堤绵绵.草木相连南服内,江湖异态栏干前.乾坤万事集双鬓,臣子一谪今五年.欲题文字吊古昔,风壮浪涌心茫然."
    ]
  },
  {
    "title": "未知",
    "author": "未知",
    "paragraphs": [
      "里翁无人支缓急,天雨墙坏百忧集.卖衣雇人筑得墙,不虑偷儿披户入.夜寒干陬不经过,偷儿若来知奈何.君不见巴丘古城如培𪣻,鲁肃当年万人守."
    ]
  },
  {
    "title": "未知",
    "author": "未知",
    "paragraphs": [
      "遭乱始知承平乐,居夷更觉中原好.巴陵十月江不平,万里北风吹客倒.洞庭叶稀秋声歇,黄帝乐罢川杲杲.君山偃蹇横岁暮,天映湖南白如扫.人世多违壮士悲,干戈未定书生老.扬州云气鬰不动,白首频回费私祷.后胜误齐已莫追,范蠡图越当若为.皇天岂无悔祸意,君子慎惜经纶时.愿闻群公张王室,臣也安眠送余日."
    ]
  },
  {
    "title": "未知",
    "author": "未知",
    "paragraphs": [
      "岳阳楼前丹叶飞,栏干留我不须归.洞庭镜面平千里,却要君山相发挥."
    ]
  },
  {
    "title": "未知",
    "author": "未知",
    "paragraphs": [
      "城中爆竹已残更,朔吹翻江意未平.多事鬓毛随节换,尽情灯火向人明.比量旧岁聊堪喜,流转殊方又可惊.明日岳阳楼上去,岛烟湖雾看春生."
    ]
  },
  {
    "title": "未知",
    "author": "未知",
    "paragraphs": [
      "万里江湖憔悴身,冬冬街鼓不饶人.只愁一夜梅花老,看到天明付与春."
    ]
  },
  {
    "title": "未知",
    "author": "未知",
    "paragraphs": [
      "魂伤瓦砾旧曾游,尚想奔烟万马遒.遂替胡儿作正月,绝知回禄相巴丘.书生性命惊频试,客子茅茨费屡谋.唯有君山故窈窕,一眉晴绿向人浮."
    ]
  },
  {
    "title": "未知",
    "author": "未知",
    "paragraphs": [
      "栏干纳清晓,拄杖追黄鹄.燕公不相待,使我立于独.雾收天落川,日动春浮木.举手谢时人,微风吹野服."
    ]
  },
  {
    "title": "未知",
    "author": "未知",
    "paragraphs": [
      "天公恶剧逐番新,赖是今年有主人.君子亭中眠白昼,燕公楼上眺青春."
    ]
  },
  {
    "title": "未知",
    "author": "未知",
    "paragraphs": [
      "祝融回禄意佳哉,挽我梅花树下来.一夜东风不知惜,月明满树十分开."
    ]
  },
  {
    "title": "未知",
    "author": "未知",
    "paragraphs": [
      "斫竹和梢编作篱,微风如在竹林时.无人来访庞居士,晚日疏阴光陆离."
    ]
  },
  {
    "title": "未知",
    "author": "未知",
    "paragraphs": [
      "入山从此不须深,君子亭中人不寻.青竹短篱围昼静,梅花两树照春阴."
    ]
  },
  {
    "title": "未知",
    "author": "未知",
    "paragraphs": [
      "西园芳气雨余新,唤起亭中入定人.为报使君多酿酒,梅花落尽不关春."
    ]
  },
  {
    "title": "未知",
    "author": "未知",
    "paragraphs": [
      "扬州云气鬰佳哉,百虑方横吉语来.却看诗书安隐在,竹篱阴里得时开."
    ]
  },
  {
    "title": "未知",
    "author": "未知",
    "paragraphs": [
      "危楼只隔一重篱,谁见扶筇独上时.如许江山懒搜句,燕公应笑我支篱."
    ]
  },
  {
    "title": "未知",
    "author": "未知",
    "paragraphs": [
      "欲识道人门径深,水仙多处试来寻.青裳素面天应惜,乞与西园十日阴."
    ]
  },
  {
    "title": "未知",
    "author": "未知",
    "paragraphs": [
      "昨日梅花犹可攀,今朝残萼便斓班.群仙已御东风去,总脱绛袂留林间."
    ]
  },
  {
    "title": "未知",
    "author": "未知",
    "paragraphs": [
      "仙人缃色裘,缟衣以裼之.青帨纷委地,独立东风时.吹香洞庭暖,弄影清昼迟.寂寂篱落阴,亭亭与予期.谁知园中客,能赋会真诗."
    ]
  },
  {
    "title": "未知",
    "author": "未知",
    "paragraphs": [
      "燕公楼下繁华树,一日遥看一百回.羽盖梦余当昼立,缟衣风急过墙来.洛阳路不容春到,南国花应为客开.今日岂堪簪短发,感时伤旧意难裁."
    ]
  },
  {
    "title": "未知",
    "author": "未知",
    "paragraphs": [
      "世故驱人殊未央,聊从地主借绳床.春风浩浩吹游子,暮雨霏霏湿海棠.去国衣冠无态度,隔帘花叶有辉光.使君礼数能宽否,酒味撩人我欲狂."
    ]
  },
  {
    "title": "未知",
    "author": "未知",
    "paragraphs": [
      "管宁白帽且蹁跹,孤鹤归期难计年.倚杖东南观北变,伤心云雾隔三川.江湖气动春还冷,鸿雁声回人不眠.苦忆西州老太守,何时相伴一灯前."
    ]
  },
  {
    "title": "未知",
    "author": "未知",
    "paragraphs": [
      "卖药韩康伯,谈经管幼安.向来甘寂寞,不是为艰难.微月扶疏树,空园浩荡寒.细题今夕景,持与故人看."
    ]
  },
  {
    "title": "未知",
    "author": "未知",
    "paragraphs": [
      "阴风三日吹南极,二月巴陵寒裂石.长林巨木受轩轾,洞庭倒流潇湘黑.君不见古庐竹扉声策策,中有竛竮落南客.曾经破胆向炎官,敢不修容待风伯."
    ]
  },
  {
    "title": "未知",
    "author": "未知",
    "paragraphs": [
      "霏霏三日雨,蔼蔼一园青.雾泽含元气,风花过洞庭.地偏寒浩荡,春半客竛竮.多少人间事,天涯醉又醒."
    ]
  },
  {
    "title": "未知",
    "author": "未知",
    "paragraphs": [
      "二月巴陵日日风,春寒未了怯园公.海棠不惜臙脂色,独立蒙蒙细雨中."
    ]
  },
  {
    "title": "未知",
    "author": "未知",
    "paragraphs": [
      "风雨门前十日泥,荒街相伴只筇枝.从今老子都无事,落尽园花不赋诗."
    ]
  },
  {
    "title": "未知",
    "author": "未知",
    "paragraphs": [
      "晓窗飞雪惬幽听,起觅新诗自启扃.不觉高轩墙外过,贪看万鹤舞中庭."
    ]
  },
  {
    "title": "未知",
    "author": "未知",
    "paragraphs": [
      "堪笑臞仙也耐寒,飞花端合上楼看.深知壮观增诗律,洗尽元和到建安."
    ]
  },
  {
    "title": "未知",
    "author": "未知",
    "paragraphs": [
      "敲门俗子令我病,面有三寸康衢埃.风饕雪虐君驰去,蓬户那无酒一杯."
    ]
  },
  {
    "title": "未知",
    "author": "未知",
    "paragraphs": [
      "独凭危堞望苍梧,落日君山如画图.无数柳花飞满岸,晚风吹过洞庭湖."
    ]
  },
  {
    "title": "未知",
    "author": "未知",
    "paragraphs": [
      "巴陵二月客添衣,草草杯觞恨醉迟.燕子不禁连夜雨,海棠犹待老夫诗.天翻地覆伤春色,齿豁头童祝圣时.白竹篱前湖海阔,茫茫身世两堪悲."
    ]
  },
  {
    "title": "未知",
    "author": "未知",
    "paragraphs": [
      "楚酒困人三日醉,园花经雨百般红.无人画出陈居士,亭角寻诗满袖风."
    ]
  },
  {
    "title": "未知",
    "author": "未知",
    "paragraphs": [
      "爱把山瓢莫笑侬,愁时引睡有奇功.醒来推户寻诗去,乔木峥嵘明月中."
    ]
  },
  {
    "title": "未知",
    "author": "未知",
    "paragraphs": [
      "晴气已复浊,虚馆可淹留.微花耿寒食,始觉在他州.自闻鼙鼓聒,不恨岁月流.乱代有今夕,兹园况堪游.云移树阴失,风定川华收.曳杖新城下,日暮禽语幽.群行意易分,独赏兴难周.永啸以自畅,片月生城头."
    ]
  },
  {
    "title": "未知",
    "author": "未知",
    "paragraphs": [
      "我身如孤云,随风堕湖边.墙东木阴好,初识避世贤.从来有名士,不用无名钱.披君三迳草,分我一味禅.胡为黄鹄举,忽上湖南船.竟随文若去,聊伴元礼仙.洞庭烟发渚,潇湘雨鸣川.三老好看客,天高柁楼前.子鱼独留滞,坐送管邴迁.作诗相棹讴,寄恨余酸然."
    ]
  },
  {
    "title": "未知",
    "author": "未知",
    "paragraphs": [
      "一岁忧兵四阅时,偷生不恨隙驹驰.如何南纪持竿手,却把西州破贼旗.傥有青油盛快士,何妨画戟入新诗.因君调我还增气,男子平生政要奇."
    ]
  },
  {
    "title": "未知",
    "author": "未知",
    "paragraphs": [
      "胡儿又看绕淮春,叹息犹为国有人.可使翠华周宇县,谁持白羽静风尘.五年天地无穷事,万里江湖见在身.共说金陵龙虎气,放臣迷路感烟津."
    ]
  },
  {
    "title": "未知",
    "author": "未知",
    "paragraphs": [
      "鼓发嘉鱼千面雷,乱帆和雨向湖开.何妨南北东西客,一听湘妃瑶瑟来."
    ]
  },
  {
    "title": "未知",
    "author": "未知",
    "paragraphs": [
      "我梦君山好,万里来南州.青眉横玉镜,色照城中楼.胜日空倚眺,经年未成游.今朝过山下,贼急不敢留.嵌空浪吞吐,荟蔚风飕飗.龙吟杂虎啸,九夏含三秋.了与遥赏异,况乃行岩幽.蚍蜉何当扫,延伫回我舟.掷去九节筇,褰裳走林丘.会逢湘君降,翠气衣上浮.山椒望苍梧,寄恨舒冥搜."
    ]
  },
  {
    "title": "未知",
    "author": "未知",
    "paragraphs": [
      "避寇烦三老,那知是胜游.平湖受细雨,远岸送轻舟.天地悲深阻,山川慰久留.参差发邻舫,未觉壮心休."
    ]
  },
  {
    "title": "未知",
    "author": "未知",
    "paragraphs": [
      "逐队避狂寇,湖中可盘嬉.泊舟宋田港,俯仰看云移.造物犹不借,颠风忽横吹.洞庭何其大,浪挟雷车驰.可怜岸上竹,翻倒不自持.老夫元耐事,淹速本无期.会有天风定,见汝亭亭时.五月念貂裘,竟生薄暮悲.萧萧不自畅,耿耿独题诗."
    ]
  },
  {
    "title": "未知",
    "author": "未知",
    "paragraphs": [
      "宛宛转湖滩,遥遥隔城邑.是时雨初霁,众绿带余湿.晓泽澹不波,菰浦觉风入.我生莽未定,世故纷相袭.腼然贺兰面,安视一坐泣.岂知虎与狼,义感功反集.尧俗可尽封,呜呼吾何及.气苏巨浸内,未恨乏供给.日历会有穷,吾行岂须急.近树背人去,远树久凝立.聊以忧世心,寄兹忘怏悒."
    ]
  },
  {
    "title": "未知",
    "author": "未知",
    "paragraphs": [
      "渔子牧儿谈笑新,先生胜日步湖滣.沙边忽见长身士,头上仍欹折角巾.豺虎不能宽远俗,山川终要识诗人.芦丛如画斜阳里,拄杖相寻无杂宾."
    ]
  },
  {
    "title": "未知",
    "author": "未知",
    "paragraphs": [
      "洞庭微雨后,凉气入纶巾.水底归云乱,芦藂返照新.遥汀横薄暮,独鸟度长津.兵甲无归日,江湖送老身.悠悠只倚杖,悄悄自伤神.天意苍茫里,村醪亦醉人."
    ]
  },
  {
    "title": "未知",
    "author": "未知",
    "paragraphs": [
      "雨打船蓬声百般,白头当夏不禁寒.五湖七泽经行遍,终忆吾乡八节滩."
    ]
  },
  {
    "title": "未知",
    "author": "未知",
    "paragraphs": [
      "篙舟入华容,白水绕城堞.夹津列茂树,倒影青相接.远色分村坞,微凉动芦叶.天地困腐儒,江湖托孤檝."
    ]
  },
  {
    "title": "未知",
    "author": "未知",
    "paragraphs": [
      "泊舟华容县,湖水终夜明.凄然不能寐,左右菰蒲声.穷途事多违,胜处亦心惊.三更萤火闹,万里天河横.阿瞒狼狈地,山泽空峥嵘.强弱与兴衰,今古莽难评.腐儒忧平世,况复值甲兵.终然无寸策,白发满头生."
    ]
  },
  {
    "title": "未知",
    "author": "未知",
    "paragraphs": [
      "独立夜𫐖轕,芦声泛遥津.月下风起波,莽莽白龙鳞.阴彩凝草木,暑气森星辰.天地尘未消,江湖气聊伸.人生几今夕,乱代偶此身.胡为不少乐,况乃迹易陈.三更大鱼舞,悄怆惊心神.永怀骑鲸士,发兴烟中新."
    ]
  },
  {
    "title": "未知",
    "author": "未知",
    "paragraphs": [
      "幽卧不知晴,樯梢见斜日.披衣起四望,天际山争出.光辉渚蒲净,意气沙鸥逸.避盗半九围,两脚不遗力.川陵各异态,艰险常一律.胡为作弧矢,前圣意莫诘.岂知百代后,反使奸宄密.腐儒徒叹嗟,救弊知无术.人生如归云,空行杂徐疾.薄暮俱到山,各不见踪迹.念此百年内,可复受忧戚.林木方翳然,放怀陶兹夕."
    ]
  },
  {
    "title": "未知",
    "author": "未知",
    "paragraphs": [
      "寥落洞庭野,微风泛客裾.袁宏咏史罢,孙登清啸余.月明流水去,夜静芙蓉舒.城郭方多事,野兴一萧疏."
    ]
  },
  {
    "title": "未知",
    "author": "未知",
    "paragraphs": [
      "回环三百里,行尽力都穷.巴丘左移右,章华西转东.江声摇斗柄,秋色弥葭丛.群木立波上,芙蕖披月中.镜湖应足比,剡溪那可同.世将非识事,孤啸聊延风."
    ]
  },
  {
    "title": "未知",
    "author": "未知",
    "paragraphs": [
      "清露香浮黄玉枝,使君未到意低迷.极知有日交铜虎,可使无情向木犀."
    ]
  },
  {
    "title": "未知",
    "author": "未知",
    "paragraphs": [
      "国香薰坐先生醉,秋叶藏花客子迷.驱使晚风同胜地,东轩不用镇帷犀."
    ]
  },
  {
    "title": "未知",
    "author": "未知",
    "paragraphs": [
      "香遍东园花一枝,寻花觅路忽成迷.先生莫道心如铁,喜气朝来横角犀."
    ]
  },
  {
    "title": "未知",
    "author": "未知",
    "paragraphs": [
      "我丈风流元祐枝,晴轩雨雹笔端迷.从容文武一时了,赋罢木犀观水犀."
    ]
  },
  {
    "title": "未知",
    "author": "未知",
    "paragraphs": [
      "武林曾识最高枝,百感重逢岁月迷.向日擘牋须彩凤,如今执楯要文犀."
    ]
  },
  {
    "title": "未知",
    "author": "未知",
    "paragraphs": [
      "九月风景好,节意满天涯.书生尊所闻,登高乱城鸦.虽无后乘丽,前驱载黄花.两楼压波壮,众泽分夭斜.居夷惊有苗,访古悲章华.萧条湖海事,胜日一笑哗.兴移三里亭,木影杂蛟蛇."
    ]
  },
  {
    "title": "未知",
    "author": "未知",
    "paragraphs": [
      "二士醉藜杖,两禅风袈裟.奇哉古无有,未觉欠孟嘉.天公亦喜我,催诗出微霞.赋罢迹已陈,忧乐如转车.却后五百岁,远俗增雄夸."
    ]
  },
  {
    "title": "未知",
    "author": "未知",
    "paragraphs": [
      "西风吹日弄晴阴,酒罢三巡湖海深.岳阳楼上登高节,不负南来万里心."
    ]
  },
  {
    "title": "未知",
    "author": "未知",
    "paragraphs": [
      "二士相随风满巾,两禅同队景弥新.但得黄花不牢落,莫嫌惊倒岳州人."
    ]
  },
  {
    "title": "未知",
    "author": "未知",
    "paragraphs": [
      "安隐轻节序,艰难惜欢娱.先生守苜蓿,朝士夸茱萸.前年邓州城,风雨倾客居.何尝疏曲生,曲生自我疏.岂无登高地,送目与云俱.门生及儿子,劝我升篮舆.出门复入门,戈旆填街衢.去年郢州岸,孤檝对坏郛.莫招大夫魂,谁揽使君须.独题怀古句,枯砚生明珠.亦复跻荒戍,日暮野踟蹰.白衣终不至,眇眇空愁予.今年洞庭上,九折余崎岖.时凭岳阳楼,山川看萦纡.孙兄语蝉连,王丈色敷腴.不用踏筵舞,秋风摇菊株.乐哉未曾有,是梦其非欤.丈夫各堂堂,坐受世故驱.会须明年节,醉倒还相扶.此花期复对,勿令堕空虚.明日风景佳,南翔先一凫.可言知机早,政尔因鲈鱼.分襟肺肝热,抚事岁月迂.归家问瓶锡,生理何必余.相期衡山南,追步凌忽区.回首望尧云,中原莽榛芜.臣岂专爱死,有怀竟不舒.老谋与壮事,二者惭俱无."
    ]
  },
  {
    "title": "未知",
    "author": "未知",
    "paragraphs": [
      "枫落南纪明,秋高洞庭白.自是天涯人,更送湖上客.人生险易乘除里,富贵功名从此始.不须惜别作酸然,满路新诗付吾子."
    ]
  },
  {
    "title": "未知",
    "author": "未知",
    "paragraphs": [
      "离合不可常,去处两无策.眇眇孤飞雁,严霜欺羽翼.使君南道主,终岁好看客.江湖尊前深,日月梦中疾.世事不相贷,秋风撼瓶锡.南云本同征,变化知无极.四年孤臣泪,万里游子色.临别不得言,清愁涨胸臆."
    ]
  },
  {
    "title": "未知",
    "author": "未知",
    "paragraphs": [
      "腐儒身世已百忧,此去行年岂堪记.岳阳楼前一杯酒,与子同州复同味.洞庭秋气连苍梧,天高地远鱼龙呼.莫倚仲宣能作赋,不随文若事征途."
    ]
  },
  {
    "title": "未知",
    "author": "未知",
    "paragraphs": [
      "我生能几何,两脚疲世故.忽破巴丘梦,还寻邵阳路.穷乡得四老,足以慰迟暮.胜事远公莲,深心懒残芋.本是群山云,𫏐聚当别去.那知天风便,不得还相聚.凡情我未免,临别吐幽句.慎勿过虎溪,晓霜侵杖屦."
    ]
  },
  {
    "title": "未知",
    "author": "未知",
    "paragraphs": [
      "朝食三斗葱,暮饮三斗醋.宁受此酸辛,莫行岁晚路.丈夫少壮日,忍穷不自恕.乘除冀晚泰,乃复逢变故.经年岳阳楼,不见宫南树.辞巢已万里,两脚未遑住.水落君山高,洞庭秋已素.浮云易归岫,远客难回顾.飘然一瓶锡,未知所挂处.寂寞短歌行,萧条远游赋.学道始恨晚,为儒孰非腐.乾坤杳茫茫,三叹出门去."
    ]
  },
  {
    "title": "未知",
    "author": "未知",
    "paragraphs": [
      "云接湘阴百里松,肃肃穆穆湖南风.随时忧乐非人世,迎我笙箫起道中.竹舆两面天明灭,秋令不到林西东.未必禄唐能办此,题诗著画寄兴公."
    ]
  },
  {
    "title": "未知",
    "author": "未知",
    "paragraphs": [
      "伊轧篮舆不受催,湖南秋色更佳哉.青裙玉面初相识,九月茶花满路开."
    ]
  },
  {
    "title": "未知",
    "author": "未知",
    "paragraphs": [
      "仲冬吉日,风穆气休.我出刚卯,以寿元侯.祝融之玉,莫此离方.元侯佩之,如玉之刚.攘除厉凶,以迪明王.南门不键,有室则强.三肃元侯,既赠既祷.曷以报我,当以刚卯."
    ]
  },
  {
    "title": "未知",
    "author": "未知",
    "paragraphs": [
      "樽酒相逢地,江枫欲尽时.犹能十日客,共出数年诗.供世无筋力,惊心有别离.好为南极柱,深慰旅人悲."
    ]
  },
  {
    "title": "未知",
    "author": "未知",
    "paragraphs": [
      "多难还分手,江边白发新.公为九州督,我是半途人.政尔倾全节,终然却要身.平生第温峤,未必下张巡."
    ]
  },
  {
    "title": "未知",
    "author": "未知",
    "paragraphs": [
      "万里鸥仍去,千年鹤未归.极知身有几,不奈世相违.岁暮蒹葭响,天长鸿雁微.如君那可别,老泪欲霑衣."
    ]
  },
  {
    "title": "未知",
    "author": "未知",
    "paragraphs": [
      "耽耽衡山麓,翠气横古今.济胜得短筇,未怕山行深.路盘天开阖,风动龙噫吟.峰恋惨澹处,照以布地金.世尊诸天上,燕坐朝千林.向来修何行,不受安危侵.道人轻殊胜,来客费幽寻.恍然结愿香,独会三生心.山中日易晚,坐失群木阴.勿唾此山地,后日重窥临."
    ]
  },
  {
    "title": "未知",
    "author": "未知",
    "paragraphs": [
      "樯乌送我入蛮乡,天地无情白发长.万里回头看北斗,三更不寐听鸣榔.平生正出元子下,此去还经思旷傍.投老相逢难衮衮,共恢诗律撼潇湘."
    ]
  },
  {
    "title": "未知",
    "author": "未知",
    "paragraphs": [
      "衡山未见意如飞,浩荡风帆不可期.却忆府中三语掾,空吟江上四愁诗.高滩落日光零乱,远岸丛梅雪陆离.剩欲平分持寄子,白头才尽只成悲."
    ]
  },
  {
    "title": "未知",
    "author": "未知",
    "paragraphs": [
      "处处非吾土,年年备虏兵.何妨更适远,未免一伤情.石岸烟添色,风滩暮有声.平生五字律,头白不贪名."
    ]
  },
  {
    "title": "未知",
    "author": "未知",
    "paragraphs": [
      "野客元耕崧岳田,得游衡岳亦前缘.避兵径度吾岂忍,欲雨还休神所怜.世乱不妨松偃蹇,村空更觉水潺湲.非无拄杖终伤老,负此名山四十年."
    ]
  },
  {
    "title": "未知",
    "author": "未知",
    "paragraphs": [
      "客子山行不觉风,龙吟虎啸满山松.纶巾一幅无人识,胜业门前听午钟."
    ]
  },
  {
    "title": "未知",
    "author": "未知",
    "paragraphs": [
      "城中望衡山,浮云作飞盖.朅来岩谷游,却在浮云外."
    ]
  },
  {
    "title": "未知",
    "author": "未知",
    "paragraphs": [
      "危亭见上方,林壑带残阳.今日岂无恨,重游却味长."
    ]
  },
  {
    "title": "未知",
    "author": "未知",
    "paragraphs": [
      "远游吾不恨,扁舟载幅巾.山色暮暮改,林气朝朝新.野客初逢句,薄暮欲生春.因知子任子,胸怀非世人."
    ]
  },
  {
    "title": "未知",
    "author": "未知",
    "paragraphs": [
      "前年与孙子,共作南山客.扶疏月下树,偃蹇涧边石.赋诗题古藓,三叫风脱帻.任子不同游,毫端有畴昔."
    ]
  },
  {
    "title": "未知",
    "author": "未知",
    "paragraphs": [
      "天上房星空不动,人间画马亦难逢.当年笔下千金鹿,此日窗前八尺龙."
    ]
  },
  {
    "title": "未知",
    "author": "未知",
    "paragraphs": [
      "三枝筇竹兴还新,王丈席兄俱可人.侨立司州溪水上,吟诗把酒对青春."
    ]
  },
  {
    "title": "未知",
    "author": "未知",
    "paragraphs": [
      "一杯节酒莫留残,坐看新年上鬓端.只恐梅花明日老,夜瓶相对不知寒."
    ]
  },
  {
    "title": "未知",
    "author": "未知",
    "paragraphs": [
      "万里乡山路不通,年年佳节百忧中.催成客睡须春酒,老却梅花是晓风."
    ]
  },
  {
    "title": "未知",
    "author": "未知",
    "paragraphs": [
      "五年元日只流离,楚俗今年事事非.后饮屠苏惊已老,长乘舴艋竟安归.携家作客真无策,学道刳心却自违.汀草岸花知节序,一身千恨独霑衣."
    ]
  },
  {
    "title": "未知",
    "author": "未知",
    "paragraphs": [
      "堂堂一年长,渺渺三秋阔.恍然衡山前,相遇各白发.岁穷窗欲霰,人老情难竭.君有杯中物,我有肝肺热.饮尽不能起,交深忘事拙.乾坤日多虞,游子屡惊骨.衡阳非不遥,雁意犹超忽.一生能几回,百计易相夺.滔滔江受风,耿耿客孤发.他夕怀君子,岩间望明月."
    ]
  },
  {
    "title": "未知",
    "author": "未知",
    "paragraphs": [
      "雨子收还急,溪流直又斜.迢迢傍山路,漠漠满林花.破水双鸥影,掀泥百草芽.川原有高下,随处著人家."
    ]
  },
  {
    "title": "未知",
    "author": "未知",
    "paragraphs": [
      "晴路篮舆稳,举头闲望赊.前冈春泱漭,后岭雪槎牙.海内兵犹壮,村边岁自华.客行惊节序,回眼送桃花."
    ]
  },
  {
    "title": "未知",
    "author": "未知",
    "paragraphs": [
      "野鸭飞无数,桃花湿满枝.竹舆鸣细雨,山客有新诗."
    ]
  },
  {
    "title": "未知",
    "author": "未知",
    "paragraphs": [
      "笋舆碍石一悠然,正月微风意已便.桃花向来浑不数,山中时见绝堪怜."
    ]
  },
  {
    "title": "未知",
    "author": "未知",
    "paragraphs": [
      "春风漠漠野人居,若使能诗我不如.数株苍桧遮官道,一树桃花映草庐."
    ]
  },
  {
    "title": "未知",
    "author": "未知",
    "paragraphs": [
      "古泽春光淡,高林露气清.纷纷世上事,寂寂水边行.客子凋双鬓,田家自一生.有诗还忘记,无酒却思倾."
    ]
  },
  {
    "title": "未知",
    "author": "未知",
    "paragraphs": [
      "作客经年乐有余,邵阳歧路不崎岖.山川好处欹纱帽,桃李香中度笋舆.欲见旧交惊岁月,剩排幽话说艰虞.人间书疏非吾事,一首新诗未可无."
    ]
  },
  {
    "title": "未知",
    "author": "未知",
    "paragraphs": [
      "衡山县下春日雨,远映青山丝样斜.容易江边欺客袂,分明沙际湿年华.竹林路隔生新水,古渡船空集乱鸦.未暇独忧巾一角,西溪当有续开花."
    ]
  },
  {
    "title": "未知",
    "author": "未知",
    "paragraphs": [
      "邵州正月风气殊,鹑尾之南更山坞.昨日已见三月花,今夜还闻五更雨.牋与天公一破颜,走避北狄趋南蛮.梦到龙门听涧水,觉来檐溜正潺潺."
    ]
  },
  {
    "title": "未知",
    "author": "未知",
    "paragraphs": [
      "湖北弥年所,长沙费月余.初为邵阳梦,又作桂林书.老矣身安用,飘然计本疏.管宁辽海上,何得便端居."
    ]
  },
  {
    "title": "未知",
    "author": "未知",
    "paragraphs": [
      "老去作新梦,邵江非旧闻.滩前群鹭起,柁尾川华分.落花栖客鬓,孤舟溯归云.快然心自足,不独避嚣纷."
    ]
  },
  {
    "title": "未知",
    "author": "未知",
    "paragraphs": [
      "海内无坚垒,天涯有近亲.不辞供笑语,未惯得殷勤.舟楫深宜客,溪山各放春.高眠过滩浪,已寄百年身."
    ]
  },
  {
    "title": "未知",
    "author": "未知",
    "paragraphs": [
      "曾听石楼水,今过邵州滩.一笑供舟子,五年经路难.云间落日淡,山下东风寒.烟岭丛花照,夕湾群鹭盘.生身后圣哲,随俗了悲欢.淹旅非吾病,悠悠良足叹."
    ]
  },
  {
    "title": "未知",
    "author": "未知",
    "paragraphs": [
      "野暝犹闻远,川明不恨迟.焚山隔岸火,及我系船时.夜半青灯屋,篱前白水陂.殷勤谢地主,小筑欲深期."
    ]
  },
  {
    "title": "未知",
    "author": "未知",
    "paragraphs": [
      "畎亩意不释,出门聊散忧.雨余山欲近,春半水争流.众籁夕还作,孤怀行转幽.溪西篁竹乱,微径杂归牛."
    ]
  },
  {
    "title": "未知",
    "author": "未知",
    "paragraphs": [
      "云物澹清晓,无风溪自闲.柴门对急雨,壮观满空山.春发苍茫内,鸟鸣篁竹间.儿童笑老子,衣湿不知还."
    ]
  },
  {
    "title": "未知",
    "author": "未知",
    "paragraphs": [
      "今夕定何夕,对此山苍然.偷生经五载,幽意独已坚.微阴拱众木,静夜闻孤泉.唯应寂寞事,可以送余年."
    ]
  },
  {
    "title": "未知",
    "author": "未知",
    "paragraphs": [
      "残辉度平野,列岫围青春.柴门一枝筇,日暮栖心神.暝色著川岭,高低鬰轮囷.水光忽倒树,山势欲傍人.万化元相寻,幽子意自新.肃肃夜将久,空明动边垠.田鹤吟相应,我独无荒邻.短篇不可就,所寄聊一伸."
    ]
  },
  {
    "title": "未知",
    "author": "未知",
    "paragraphs": [
      "留侯辟谷年,汉鼎无余功.子真策不售,脱迹市门中.神仙非异人,由来本英雄.抚世独余事,用舍何必同.眷此贞牟野,息驾吾其终.苍山雨中高,缘草溪上丰.仲春水木丽,禽鸣清昼风.祸福两合绳,既解一身空.荣华信非贵,寂寞亦非穷."
    ]
  },
  {
    "title": "未知",
    "author": "未知",
    "paragraphs": [
      "当复入州宽作期,人间踏地有安危.风流丘壑真吾事,筹策庙堂非所知.白水春陂天澹澹,苍峰晴雪锦离离.恰逢居士身轻日,正是山中多景时."
    ]
  },
  {
    "title": "未知",
    "author": "未知",
    "paragraphs": [
      "舴艋溯溪来,款段踏山去.入城缘底事,要识崎岖路.稻塍白纵横,茅岭青盘互.牧儿歌不休,孤客自多惧.士行犹运甓,文公亦习步.我敢忘艰难,冲烟问荒渡."
    ]
  },
  {
    "title": "未知",
    "author": "未知",
    "paragraphs": [
      "春禽劝我归,主人留我住.一笑谢主人,我自归无处.拟借溪边三亩春,结茅依树不依邻.伐薪政可烦名士,分米何须待故人."
    ]
  },
  {
    "title": "未知",
    "author": "未知",
    "paragraphs": [
      "荒村终日水车鸣,陂北陂南共一声.洒面风吹作飞雨,老夫诗到此间成."
    ]
  },
  {
    "title": "未知",
    "author": "未知",
    "paragraphs": [
      "山翁见客亦欣然,好语重重意不传.行过竹篱逢细雨,眼明双鹭立青田."
    ]
  },
  {
    "title": "未知",
    "author": "未知",
    "paragraphs": [
      "纶巾古鹤氅,日暮槲林间.谁使翁迎客,应闻屐响山.占年又得熟,劝我不须还.村酒困壮士,水风吹醉颜."
    ]
  },
  {
    "title": "未知",
    "author": "未知",
    "paragraphs": [
      "尘隔斗牛三月余,德音再与万方初.又蒙天地宽今岁,且扫轩窗读我书.自古安危关政事,随时忧喜到樵渔.零陵并起扶颠手,九庙无归计莫疏."
    ]
  },
  {
    "title": "未知",
    "author": "未知",
    "paragraphs": [
      "远游万事裂,独立数峰青.明月照山木,荒村饶夜萤.翻翻云渡汉,历历水浮星.遥舍灯已尽,幽人门未扃."
    ]
  },
  {
    "title": "未知",
    "author": "未知",
    "paragraphs": [
      "斜阳步屧过东家,便置清樽不煮茶.高柳光阴初罢絮,嫩凫毛羽欲成花.群公天上分时栋,闲客江边管物华.醉里吟诗空跌宕,借君素壁落栖鸦."
    ]
  },
  {
    "title": "未知",
    "author": "未知",
    "paragraphs": [
      "柳条一何长,我发一何短.余日会有几,经春卧荒疃.曳杖陂西去,悠然寄萧散.田垅粲高低,白水一时满.农夫暮犹作,愧我读书懒.且复弃今兹,前峰青蹇𡶴."
    ]
  },
  {
    "title": "未知",
    "author": "未知",
    "paragraphs": [
      "忆昨炎正中不融,元帅仗钺临山东.万方嗷嗷叫上帝,黄屋已照睢阳宫.呜呼吾君天所立,岂料四载犹服戎.禹巡会稽不到海,未省驾舶观民风.定知谏诤有张猛,不可危急无高共.自古美恶周必复,犬羊汝莫穷妖凶.吉语四奏元气通,德音夜发春改容.雷雨一日遍天下,父老感泣霑其胸.臣少忧国今成翁,欲起荷戟伤疲癃.小游太一未移次,大树将军莫振功.刘琨祖逖未足雄,晏球一战腥臊空.诸君努力光竹素,天子可使尘常蒙.君不见夷门山头虎复龙,向来佳气元葱葱."
    ]
  },
  {
    "title": "未知",
    "author": "未知",
    "paragraphs": [
      "钟妖鸣吾旁,杨獠舞吾侧.东西俱有碍,群盗何时息.丈夫堂堂躯,坐受世褊迫.仙人千仞岗,下视笑予厄.谁能久鬰鬰,持斧破南壁.窗开三尺明,空纳万里碧.岩霏杂川霭,奇变供几席.谁见老书生,轩中岸玄帻.荡漾浮世里,超遥送兹夕.倚楹发孤啸,呼月出荒泽.天公亦粲然,林壑受珠璧.会有鹤驾宾,经过来见客."
    ]
  },
  {
    "title": "未知",
    "author": "未知",
    "paragraphs": [
      "清晓坐南轩,望山头屡侧.居士亦岂痴,飞云方未息.乐哉此远俗,乱世免怵迫.那知百战祸,岂识三空厄.闭门美享睡,开门瞻翠壁.远客谢主人,分此一窗碧.新晴鸟鸣檐,微暑风入席.萧然此白首,岂更冒朝帻.誓将老兹地,不复数晨夕.但恨食无肉,臞仙出山泽.蛰雷转空肠,吐句作圭璧.一笑示邻家,向来无此客."
    ]
  },
  {
    "title": "未知",
    "author": "未知",
    "paragraphs": [
      "我昨在衡山,伤心衢路侧.岂知得此地,一坐数千息.易安生痛定,过美出饥迫.誓言如齐侯,常戒在莒厄.要将万里身,独面九年壁.如何不己奈,开窗玩霏碧.招呼面前山,浮翠落衾席.一笑等儿戏,都忘雪侵帻.人生何不娱,今夕定何夕.向来万顷胸,余地吞七泽.念此亦细事,未遽瑕生璧.聊使山中人,永记山下客."
    ]
  },
  {
    "title": "未知",
    "author": "未知",
    "paragraphs": [
      "庙堂无策可平戎,坐使甘泉照夕烽.初怪上都闻战马,岂知穷海看飞龙.孤臣霜发三千丈,每岁烟花一万重.稍喜长沙向延阁,疲兵敢犯犬羊锋."
    ]
  },
  {
    "title": "未知",
    "author": "未知",
    "paragraphs": [
      "不管先生巾欲摧,雨中艇子便撑开.青山隔岸迎人去,白鹭冲烟送酒来."
    ]
  },
  {
    "title": "未知",
    "author": "未知",
    "paragraphs": [
      "周子𥬠中早得春,唤人同渡一溪云.贪看雨歇前峰变,不觉斟时已十分."
    ]
  },
  {
    "title": "未知",
    "author": "未知",
    "paragraphs": [
      "夏郊绿已遍,山斋昼自迟.云物忽分散,余碧暮逶迤.寒暑送万古,荣枯各一时.世纷幸莫及,我麈得常持."
    ]
  },
  {
    "title": "未知",
    "author": "未知",
    "paragraphs": [
      "虽愧荷鉏叟,朝来亦不闲.自剪墙角树,尽纳溪西山.经行天下半,送老此窗间.日暮烟生岭,离离飞鸟还."
    ]
  },
  {
    "title": "未知",
    "author": "未知",
    "paragraphs": [
      "百年如寄亦何为,散发清狂未足非.南涧题诗风满面,东桥行药露霑衣.松花照夏山无暑,桂树留人吾岂归.藜杖不当轩盖用,稳扶居士莫相违."
    ]
  },
  {
    "title": "未知",
    "author": "未知",
    "paragraphs": [
      "蕴隆岂不坏,凉气亦徐还.独立清夜半,疏星苍桧间.晦明莽相代,天地本长闲.四顾何寥落,微风时动关."
    ]
  },
  {
    "title": "未知",
    "author": "未知",
    "paragraphs": [
      "暑雨虽不足,凉风还有余.乐此城阴夜,何殊山崦居.月明苍桧立,露下芭蕉舒.试问澄虚阁,今夕复焉如."
    ]
  },
  {
    "title": "未知",
    "author": "未知",
    "paragraphs": [
      "山客龙钟不解耕,开轩危坐看阴晴.前江后岭通云气,万壑千林送雨声.海压竹枝低复举,风吹山角晦还明.不嫌屋漏无干处,正要群龙洗甲兵."
    ]
  },
  {
    "title": "未知",
    "author": "未知",
    "paragraphs": [
      "心折零陵霜入鬓,更修短札问何如.江湖不是无来雁,只惯平生作报书."
    ]
  },
  {
    "title": "未知",
    "author": "未知",
    "paragraphs": [
      "芭蕉急雨三更闹,客子殊方五月寒.近得会稽消息否,稍传荆渚路歧宽."
    ]
  },
  {
    "title": "未知",
    "author": "未知",
    "paragraphs": [
      "君王优诏起群公,也寘樵夫尺一中.易著青衫随世事,难将白发犯秋风.共谈太极非无意,能系苍生本不同.却倚紫阳千丈岭,遥瞻黄鹄九霄东."
    ]
  },
  {
    "title": "未知",
    "author": "未知",
    "paragraphs": [
      "平生不接里闾欢,岂料相逢虺蜮坛.能赋君推三世事,倦游我弃七年官.流传恶语知谁好,勾引新篇得细看.六月山斋当暑令,风霜独发卷中寒."
    ]
  },
  {
    "title": "未知",
    "author": "未知",
    "paragraphs": [
      "黄昏吹角闻呼鬼,清晓持竿看牧鹅.蚕上楼时桑叶少,水鸣车处稻苗多."
    ]
  },
  {
    "title": "未知",
    "author": "未知",
    "paragraphs": [
      "谏议遗踪尚可望,曳裾不必效邹阳.但修天爵膺人爵,始信书堂有玉堂."
    ]
  },
  {
    "title": "未知",
    "author": "未知",
    "paragraphs": [
      "江边终日水车鸣,我自平生爱此声.风月一时都属客,杖藜聊复寄诗情."
    ]
  },
  {
    "title": "未知",
    "author": "未知",
    "paragraphs": [
      "点检行年书阀阅,山中共赋几篇诗.如今未有惊人句,更待秋风生桂枝."
    ]
  },
  {
    "title": "未知",
    "author": "未知",
    "paragraphs": [
      "宅图不必烦丘令,已卜坡东涧水边.更与我为烧药灶,只愁君要买山钱."
    ]
  },
  {
    "title": "未知",
    "author": "未知",
    "paragraphs": [
      "紫阳山下闻皇牒,地藏阶前拜诏书.乍脱绿袍山色翠,新披紫绶佩金鱼."
    ]
  },
  {
    "title": "未知",
    "author": "未知",
    "paragraphs": [
      "风送孤篷不可遮,山中城里总非家.临行有恨君知否,不见篱前稻著花."
    ]
  },
  {
    "title": "未知",
    "author": "未知",
    "paragraphs": [
      "陇云知我欲船开,飞过江东还复回.不似周颙趋阙去,山灵应许却归来."
    ]
  },
  {
    "title": "未知",
    "author": "未知",
    "paragraphs": [
      "旌旗翻日淮南道,兴罢归来雪一船.正有佛光无处著,独将佳句了山川."
    ]
  },
  {
    "title": "未知",
    "author": "未知",
    "paragraphs": [
      "过峡新图世所传,峡中犹说泛舟仙.柱天勋业须君了,借我茅斋看十年."
    ]
  },
  {
    "title": "未知",
    "author": "未知",
    "paragraphs": [
      "小谢为州不废诗,庭中草木有光辉.一林风露非人世,更著梅花相发挥."
    ]
  },
  {
    "title": "未知",
    "author": "未知",
    "paragraphs": [
      "使君堂上无俗客,白白青青两胜流.添得吟诗老居士,千年一笑泽南州."
    ]
  },
  {
    "title": "未知",
    "author": "未知",
    "paragraphs": [
      "雪里芭蕉摩诘画,炎天梅蕊简斋诗.它时相见非生客,看倚瑯玕一段奇."
    ]
  },
  {
    "title": "未知",
    "author": "未知",
    "paragraphs": [
      "百年鼎鼎杂悲欢,老去初依六祖坛.玄晏不堪长抱病,子真那复更为官.山林未必容身得,颜面何宜与世看.白帝高寻最奇事,共君盟了不应寒."
    ]
  },
  {
    "title": "未知",
    "author": "未知",
    "paragraphs": [
      "我本山中人,尺一唤起趋埃尘.君为边城守,作意邀山入窗牖.朝来爽气如有期,送我凭轩一杯酒.丈夫已忍猿鹤羞,欲去且复斯须留.西峰木脱乱鬟拥,东岭烟破修眉浮.主人爱客山更好,醉里一笑惊蛮州.丁宁云雨莫作厄,明日青山当送客."
    ]
  },
  {
    "title": "未知",
    "author": "未知",
    "paragraphs": [
      "幽人病起山深处,小院鸦鸣日午时.六尺屏风遮宴坐,一帘细雨独题诗."
    ]
  },
  {
    "title": "未知",
    "author": "未知",
    "paragraphs": [
      "潇湘之流碧复碧,上有铁立千寻壁.河朔功就人与能,湖南碑成江动色.文章得意易为好,书杂矛剑天假力.四百年来如创见,雷公雨师知此石.小儒五载忧国泪,杖藜今日溪水侧.欲搜奇句谢两公,风作浪涌空心恻."
    ]
  },
  {
    "title": "未知",
    "author": "未知",
    "paragraphs": [
      "小阁当乔木,清溪抱竹林.寒声日暮起,客思雨中深.行李妨幽事,栏干试独临.终然游子意,非复昔人心."
    ]
  },
  {
    "title": "未知",
    "author": "未知",
    "paragraphs": [
      "去年中秋洞庭野,寒瑶万顷兼天泻.岳阳楼上两幅巾,月入栏干影潇洒.世间此影谁能孤,狂如我友人所无.一梦经年无续处,道州还见倚楼图."
    ]
  },
  {
    "title": "未知",
    "author": "未知",
    "paragraphs": [
      "两眉轩然,意像无寄.而服如此,又不离世.鉴中壁上,处处皆是.简斋虽传,文殊无二."
    ]
  },
  {
    "title": "未知",
    "author": "未知",
    "paragraphs": [
      "甘泉坊里林影黑,吴氏舍前书榜鲜.床座畧容摩诘借,桂枝应待小山传.兵横海内犹纷若,风到湖南还穆然.勉效周生述孔业,赋诗吾独愧先贤."
    ]
  },
  {
    "title": "未知",
    "author": "未知",
    "paragraphs": [
      "年律将穷天地温,两州风气此横分.已吟子美湖南句,更拟东坡岭外文.隔水丛梅疑是雪,近人孤嶂欲生云.不愁去路三千里,少住林间看夕曛."
    ]
  },
  {
    "title": "未知",
    "author": "未知",
    "paragraphs": [
      "秦岩昧旧闻,胜会非复常.异哉五里秘,发此一日狂.篝灯破大阴,拄杖入仙乡.散途杨梅实,承磴菡萏房.石液白瑶堕,泉气青霓翔.度危心欲动,逢衍兴未央.眩人黝谷深,覆我翠极长.降登穷田垅,开阖到鞠场.龙遮侧岸路,猫护高廪藏.力士倒履空,应真俨成行.碾缺神所吝,帐空仙莫量.水鸣泬寥内,柱立森罗傍.语闻受远响,力极生微阳.梦中出小窦,立处忽大荒.尘缘信深重,仙事岂渺茫.灵武唐业开,湘滨耀文章.望夷秦政坏,岭底畏祸殃.隐显非士意,安危存国纲.且复置此事,更将适何方.赋诗意未惬,吾欲栖僧廊."
    ]
  },
  {
    "title": "未知",
    "author": "未知",
    "paragraphs": [
      "折得岭头如玉梅,对花那得欠清杯.不烦白水真人力,便有青州从事来."
    ]
  },
  {
    "title": "未知",
    "author": "未知",
    "paragraphs": [
      "别君不觉岁时荒,岂意相从魑魅乡.箧里诗书总零落,天涯形貌各昂藏.江南今岁无胡虏,岭表穷冬有雪霜.傥可卜邻吾欲住,草茅为盖竹为梁."
    ]
  },
  {
    "title": "未知",
    "author": "未知",
    "paragraphs": [
      "会稽尚隔三千里,临贺初盘一百滩.殊俗问津言语异,长年为客路歧难.背人山岭重重去,照鹢梅花树树残.酌酒柁楼今日意,题诗船壁后来看."
    ]
  },
  {
    "title": "未知",
    "author": "未知",
    "paragraphs": [
      "万里衣冠京国旧,一船风雨晋康城.灯前颜面重相识,海内艰难各饱更.天阔路长吾欲老,夜阑酒尽意还倾.明朝古峡苍烟道,都送新愁入橹声."
    ]
  },
  {
    "title": "未知",
    "author": "未知",
    "paragraphs": [
      "去程欲数莽难知,三日封州更作迟.青嶂足稽天下士,锦囊今有峤南诗.共登小阁春风里,回望中原夕霭时.万本梅花为我寿,一杯相属未全痴."
    ]
  },
  {
    "title": "未知",
    "author": "未知",
    "paragraphs": [
      "万航如凫鹥,一水如虚空.此地接元气,压以楼观雄.我来自中州,登临眩冲融.白波动南极,苍鬓承东风.人间路浩浩,海上春蒙蒙.远游为两眸,岂恤劳我躬.仙人欲吾语,薄暮山葱珑.海清无蜃气,彼固蓬莱宫."
    ]
  },
  {
    "title": "未知",
    "author": "未知",
    "paragraphs": [
      "康州艇子来不急,过岸橹声空复长.百尺楼头堪望远,淡烟斜日晚荒荒."
    ]
  },
  {
    "title": "未知",
    "author": "未知",
    "paragraphs": [
      "百尺阑干横海立,一生襟抱与山开.岸边天影随潮入,楼上春容带雨来.慷慨赋诗还自恨,徘徊舒啸却生哀.灭胡猛士今安有,非复当年单父台."
    ]
  },
  {
    "title": "未知",
    "author": "未知",
    "paragraphs": [
      "远山云迷颠,近山浄如沐.客子曳竹舆,伊鸦过山麓.我行一何迟,时序一何速.东风所经过,林水一时绿.疏雨忽飞坠,声在道边木.淑气自远归,光景变川陆.遥知存存子,明亦戒征轴.霁色虽宜诗,不见此清穆."
    ]
  },
  {
    "title": "未知",
    "author": "未知",
    "paragraphs": [
      "已费天工十日晴,今朝小雨送潮生.转头云日还如锦,一抹葱珑画不成."
    ]
  },
  {
    "title": "未知",
    "author": "未知",
    "paragraphs": [
      "寂寂孤村竹映沙,槟榔迎客当煎茶.岭南二月无桃李,夹路松开黄玉花."
    ]
  },
  {
    "title": "未知",
    "author": "未知",
    "paragraphs": [
      "久客不忘归,如头垢思沐.身行江海滨,梦绕嵩少麓.马何预得失,𫛳何了淹速.匣中三尺水,瘴雨生新绿.胡为古驿中,坐听风吟木.既非还吴张,亦异赴洛陆.两公茂名实,自是宜鼎轴.发发不可迟,帝言频郁穆."
    ]
  },
  {
    "title": "未知",
    "author": "未知",
    "paragraphs": [
      "破驿难并休,差池便薪水.山川会心地,还思对君子.道边千尺榕,午荫清且美.极知非世用,我爱不能已.东风吹南服,莽莽绿万里.此地亦可耕,胡为茧予趾."
    ]
  },
  {
    "title": "未知",
    "author": "未知",
    "paragraphs": [
      "过尽蛮荒兴复新,漳州画戟拥诗人.十年去国九行旅,万里逢公一欠伸.王粲登楼还感慨,纪瞻赴召欲逡巡.绳床相对有今日,剩醉斋中软脚春."
    ]
  },
  {
    "title": "未知",
    "author": "未知",
    "paragraphs": [
      "暮投山崦寺,高处绝人群.远岫林间见,微泉舍后闻.阁虚云乱入,江阔野横分.欲与僧为记,今年懒作文."
    ]
  },
  {
    "title": "未知",
    "author": "未知",
    "paragraphs": [
      "晓行苍壁中,穷处仍高崖.白龙三百丈,欲下层颠来.映日洒飞雨,绕山行怒雷.潭影纳浩荡,云气扶崔嵬.小儒叹造化,办此何雄哉.亦知天下绝,尊者所徘徊.三生清净愿,俗缘故难开.践胜吾岂敢,稽首傥兴哀."
    ]
  },
  {
    "title": "未知",
    "author": "未知",
    "paragraphs": [
      "雁荡山中逢晚雨,灵峰寺里借绳床.只应护得纶巾角,还费高僧一炷香."
    ]
  },
  {
    "title": "未知",
    "author": "未知",
    "paragraphs": [
      "宴坐峰前冲雨急,黄岩县里借舟迟.百年痴黠不相补,万事悲欢岂可期.莽莽沧波兼宿雾,纷纷白鹭落山陂.只应江海凄凉地,欠我临风一赋诗."
    ]
  },
  {
    "title": "未知",
    "author": "未知",
    "paragraphs": [
      "夜宿下杯馆,朝鸣一棹东.湖平天尽落,峡断海横通.冉冉云随舸,茫茫鸟弃风.仙人蓬岛上,遥见我乘空."
    ]
  },
  {
    "title": "未知",
    "author": "未知",
    "paragraphs": [
      "已过长溪岭更危,伏龙莽莽向川垂.斜阳照见林中石,记得南山隐去时."
    ]
  },
  {
    "title": "未知",
    "author": "未知",
    "paragraphs": [
      "曾皷盐田棹,前仓不足言.尽行江左路,初过浙东村.春去花无迹,潮归岸有痕.百年都几日,聊复信乾坤."
    ]
  },
  {
    "title": "未知",
    "author": "未知",
    "paragraphs": [
      "衣冠衮衮相逢地,草木萧萧未变时.聚散同惊一枕梦,悲欢各诵十年诗.山林有约吾当去,天地无情子亦饥.笑领铜章非失计,岁寒心事欲深期."
    ]
  },
  {
    "title": "未知",
    "author": "未知",
    "paragraphs": [
      "抱病喜清夜,形羸心独开.不知药鼎沸,错认雨声来.岁晚灯烛丽,天长鸿雁哀.书生惜日月,欹枕意茫哉."
    ]
  },
  {
    "title": "未知",
    "author": "未知",
    "paragraphs": [
      "秦望山头云,昨日鸾凤举.冥冥万里风,淅淅三更雨.小臣知君忧,起坐听檐语.风力有去来,龙工杂文武.灯花识我意,一笑相媚妩.泥翻早朝路,弥弥光欲吐.鬰然苍龙阙,佳气接南亩.千官次第来,豫色各眉宇.记事以短篇,不工还自许."
    ]
  },
  {
    "title": "未知",
    "author": "未知",
    "paragraphs": [
      "醉中今古兴衰事,诗里江湖摇落时.两手尚堪杯酒用,寸心唯是鬓毛知.稽山拥郭东西去,禹穴生云朝暮奇.万里南征无赋笔,茫茫远望不胜悲."
    ]
  },
  {
    "title": "未知",
    "author": "未知",
    "paragraphs": [
      "荆楚岁时经尽,今年不见梅花.想得苍烟玉立,都藏江上人家."
    ]
  },
  {
    "title": "未知",
    "author": "未知",
    "paragraphs": [
      "铁面苍髯洛阳客,玉颜红领会稽仙.街头相见如相识,恨满东风意不传."
    ]
  },
  {
    "title": "未知",
    "author": "未知",
    "paragraphs": [
      "画取维摩室中物,小瓶春色一枝斜.梦回映月窗间见,不是桃花与李花."
    ]
  },
  {
    "title": "未知",
    "author": "未知",
    "paragraphs": [
      "听雨披夜襟,冲雨踏晨鼓.万珠络笋舆,诗中有新语.老龙经秋卧,岁暮始一举.成功亦何迟,光采变蔬圃.道边闻井溢,可笑遽如许.旧山百尺泉,不知旱与雨."
    ]
  },
  {
    "title": "未知",
    "author": "未知",
    "paragraphs": [
      "明窗净棐几,玉立耿无邻.红绿两重袂,殷勤满面春.曾为庾岭客,本是洛阳人.老我何颜貌,东风处处新."
    ]
  },
  {
    "title": "未知",
    "author": "未知",
    "paragraphs": [
      "畴昔追欢事,如今病不能.等闲生白发,耐久是青灯.海内春还满,江南砚不冰.题诗饯残岁,钟鼓报晨兴."
    ]
  },
  {
    "title": "未知",
    "author": "未知",
    "paragraphs": [
      "北客霜侵鬓,南州雨送年.未闻兵革定,从使岁时迁.古泽生春霭,高空落暮鸢.山川含万古,鬰鬰在樽前."
    ]
  },
  {
    "title": "未知",
    "author": "未知",
    "paragraphs": [
      "江南非不好,楚客自生哀.摇檝天平渡,迎人树欲来.雨余吴岫立,日照海门开.虽异中原险,方隅亦壮哉."
    ]
  },
  {
    "title": "未知",
    "author": "未知",
    "paragraphs": [
      "美哉木枕与菅席,无耐当兴戴朝帻.巷南巷北闻锻声,舍后舍前唯月色.事国无功端未去,竹舆伊鸦犹昨日.不见武林城里事,繁华梦觉生荆棘.成坏由来几古今,乾坤但可著山泽.西湖已无金碧丽,雨抹晴粧尚娱客.会当休日一访之,摩挲苍藓慰崖石.只恐冷泉亭下水,发明白发增叹息."
    ]
  },
  {
    "title": "未知",
    "author": "未知",
    "paragraphs": [
      "贫士工用短,壮夫溺于诗.破壁为幽窗,我笔还得持.高鸟度遗影,风扉语移时.迨我休暇日,与物聊同嬉.古来贤哲人,畎亩策安危.一行或大谬,半隐良亦痴.寄言山中友,即岁以为期."
    ]
  },
  {
    "title": "未知",
    "author": "未知",
    "paragraphs": [
      "漠漠河西尘几重,年来画马亦难逢.题诗记著今朝事,同看联翩五匹龙."
    ]
  },
  {
    "title": "未知",
    "author": "未知",
    "paragraphs": [
      "休日不自休,骑马踏荒径.却扇受景风,今朝我无病.春云閟晨耀,群绿澹相映.山川与朝市,一动自一静.九衢行万人,谁抱此怀胜.不得与之语,萧萧寄孤咏."
    ]
  },
  {
    "title": "未知",
    "author": "未知",
    "paragraphs": [
      "分明楼阁是龙门,亦有溪流曲抱村.万里家山无路入,十年心事有谁论."
    ]
  },
  {
    "title": "未知",
    "author": "未知",
    "paragraphs": [
      "两公得我色敷腴,藜杖相将入画图.我已梦中都识路,秋风举袂不踟蹰."
    ]
  },
  {
    "title": "未知",
    "author": "未知",
    "paragraphs": [
      "奕奕天风吹角巾,松声水色一时新.山林从此不牢落,照影溪头共六人."
    ]
  },
  {
    "title": "未知",
    "author": "未知",
    "paragraphs": [
      "凉秋佳夕天氛廓,河汉之涯秋漠漠.月出未出林彩变,幽人露坐方独酌.自歌新词酒如空,天星下饮觥船中.忽思李白不可见,夜半乔木摇西风.百年佳月几今夕,忧乐相寻老来疾.琼瑶满地我影横,添酒赋诗何可失."
    ]
  },
  {
    "title": "未知",
    "author": "未知",
    "paragraphs": [
      "自得休心法,悠然不赋诗.忽逢重九日,无奈菊花枝."
    ]
  },
  {
    "title": "未知",
    "author": "未知",
    "paragraphs": [
      "天柱欹倾日,堂堂堕虏围.遂闻王蠋死,不见华元归.一代名超古,千年泪染衣.当时如有继,犹足变危机."
    ]
  },
  {
    "title": "未知",
    "author": "未知",
    "paragraphs": [
      "一死公余事,由来虏亦人.使知临难日,犹有不欺臣.河洛倾遗愤,英雄叹后尘.煌煌中兴业,公合冠麒麟."
    ]
  },
  {
    "title": "未知",
    "author": "未知",
    "paragraphs": [
      "残年不复徙他邦,长与两禅同夜缸.坐到更深都寂寂,雪花无数落窗前."
    ]
  },
  {
    "title": "未知",
    "author": "未知",
    "paragraphs": [
      "无住庵前境界新,琼楼玉宇总无尘.开门倚杖移时立,我是人间富贵人."
    ]
  },
  {
    "title": "未知",
    "author": "未知",
    "paragraphs": [
      "卷中衮衮溪山去,笔下明明开辟初.不肯一裈为妇计,俞郎作意未全疏."
    ]
  },
  {
    "title": "未知",
    "author": "未知",
    "paragraphs": [
      "万壑分烟高复低,人家随处有柴扉.此中只欠陈居士,千仞岗头一振衣."
    ]
  },
  {
    "title": "未知",
    "author": "未知",
    "paragraphs": [
      "纸帐不知晓,鸦鸣吾当兴.开窗面老松,相对寒崚嶒.幸无公家责,欲懒还不能.汲井颒我面,铜盆旋敲冰.梳头风入槛,纷散霜满膺.四瞻郊泽间,苍烟惨朝凝.却望塔颠日,光景舒层层.乾坤有奇事,变化忽相乘.客来无可语,语此不见应.今晨胡床冷,愧我无毾㲪."
    ]
  },
  {
    "title": "未知",
    "author": "未知",
    "paragraphs": [
      "泽国候易变,孟冬乃微和.解襟凭小阁,日暮归云多.苍苍散草木,莽莽杂山河.荒野虫乱鸣,长空鸟时过.万象各无待,唯人顾纷罗.备物以养己,更用干与戈.天风吹我来,衣袂生微波.幽怀眇无寄,萧瑟起悲歌."
    ]
  },
  {
    "title": "未知",
    "author": "未知",
    "paragraphs": [
      "一枝斜映佛前灯,春入铜壶夜不冰.昔岁曾游大庾岭,今年聊作小乘僧."
    ]
  },
  {
    "title": "未知",
    "author": "未知",
    "paragraphs": [
      "送老茅屋底,天寒人迹稀.一觞犹有味,万事已无机.岁暮塔孤立,风生鸦乱飞.此时张正字,书札到郊扉."
    ]
  },
  {
    "title": "未知",
    "author": "未知",
    "paragraphs": [
      "风雪集岁暮,江梅开不迟.朝来幽窗底,明珰缀青枝.上天播淑气,百卉分四时.寒村值西子,足以昌吾诗."
    ]
  },
  {
    "title": "未知",
    "author": "未知",
    "paragraphs": [
      "穷腊见三白,江南无旧闻.天上春已暮,尽日花缤纷.平生虽畏寒,遇雪心所欣.拥裘未敢出,投隙致殷勤.窗户忽相照,川陵已难分.二仪有巨丽,老我不能文.高吟黄竹诗,薄暮心无垠.浮屠似玉笋,突兀倚重云."
    ]
  },
  {
    "title": "未知",
    "author": "未知",
    "paragraphs": [
      "栏干横岁暮,徙倚度阴晴.木落太湖近,梅开南纪明.病余仍爱酒,身后更须名.鹳鹤忽双起,吾诗还欲成."
    ]
  },
  {
    "title": "未知",
    "author": "未知",
    "paragraphs": [
      "今夕天气佳,上天何澄穆.列宿雨后明,流云月边速.空檐垂斗柄,微吹生丛竹.对此不能寐,步绕庭之曲.遥睇浮屠颠,数星红煜煜.悟知烧灯夕,节意亦满目.历代能几诗,遍赋杂珉玉.栖鸦亦未定,更鸣伴余独.百年滔滔内,忧乐两难复.唯应长似今,寂寞送寒燠."
    ]
  },
  {
    "title": "未知",
    "author": "未知",
    "paragraphs": [
      "今年二月冻初融,睡起苕溪绿向东.客子光阴诗卷里,杏花消息雨声中.西庵禅伯还多病,北栅儒先只固穷.忽忆轻舟寻二子,纶巾鹤氅试春风."
    ]
  },
  {
    "title": "未知",
    "author": "未知",
    "paragraphs": [
      "微雨湿清晓,老夫门未开.煌煌五仙子,并拥翠蕤来.烟脂洗尽不自惜,为雨归来更无力.老夫五十尚可痴,凭轩一赋会真诗."
    ]
  },
  {
    "title": "未知",
    "author": "未知",
    "paragraphs": [
      "四月江南黄鸟肥,樱桃满市粲朝晖.赤瑛盘里虽殊遇,何似筠笼相发挥."
    ]
  },
  {
    "title": "未知",
    "author": "未知",
    "paragraphs": [
      "无住庵中老居士,逢春入定不衔杯.文殊罔明俱拱手,今日花枝唤得回."
    ]
  },
  {
    "title": "未知",
    "author": "未知",
    "paragraphs": [
      "一自胡尘入汉关,十年伊洛路漫漫.青墩溪畔龙钟客,独立东风看牡丹."
    ]
  },
  {
    "title": "未知",
    "author": "未知",
    "paragraphs": [
      "三尺清池窗外开,茨菰叶底戏鱼回.雨声转入浙江去,云影还从震泽来."
    ]
  },
  {
    "title": "未知",
    "author": "未知",
    "paragraphs": [
      "黯黯当窗云不驱,不教风日到琴书.只今老子风流地,何似茅山陶隐居."
    ]
  },
  {
    "title": "未知",
    "author": "未知",
    "paragraphs": [
      "平生江海志,岁暮僧庐中.虚斋时独步,溯此西窗风.初夏气未变,幽居念方冲.三日无客来,门外生蒿蓬.轻阴映夕幌,窈窕瓶花红.未知古今士,谁与此心同."
    ]
  },
  {
    "title": "未知",
    "author": "未知",
    "paragraphs": [
      "庭叶珑珑晓更青,断云吐日照寒厅.只应未上归田奏,贪诵楞伽四卷经."
    ]
  },
  {
    "title": "未知",
    "author": "未知",
    "paragraphs": [
      "病骨瘦始轻,清虚日来入.今朝僧阁上,超遥久风立.茂林榴萼红,细雨离黄湿.物色乃可怜,所悲非故邑."
    ]
  },
  {
    "title": "未知",
    "author": "未知",
    "paragraphs": [
      "寂寂东轩晨起迟,蒙茏草木暗疏篱.风来众绿一时动,正是先生睡足时."
    ]
  },
  {
    "title": "未知",
    "author": "未知",
    "paragraphs": [
      "今日天气佳,登临散腰脚.南方宜草木,九月未黄落.秋郊乃明丽,夕云更萧索.远游吾未能,岁暮依楼阁."
    ]
  },
  {
    "title": "未知",
    "author": "未知",
    "paragraphs": [
      "白发飘萧一病翁,暮年身世药瓢中.芙蓉墙外垂垂发,九月凭栏未怯风."
    ]
  },
  {
    "title": "未知",
    "author": "未知",
    "paragraphs": [
      "岁华日已凋,飞叶鸣古瓦.白头倚危槛,高旻覆平野.遥瞻疏柳林,下有清溪泻.三春既繁丽,九秋亦潇洒.平生万事过,所欠茅一把.山川鬰日夕,有抱无与写.赋诗老不工,开篇咏风雅."
    ]
  },
  {
    "title": "未知",
    "author": "未知",
    "paragraphs": [
      "乡邑已无路,僧庐今是家.聊乘数点雨,自种两丛花.篱落失秋序,风烟添岁华.衰翁病不饮,独立到栖鸦."
    ]
  },
  {
    "title": "未知",
    "author": "未知",
    "paragraphs": [
      "今夕知何夕,都如未病时.重阳莫草草,剩作几篇诗."
    ]
  },
  {
    "title": "未知",
    "author": "未知",
    "paragraphs": [
      "小瓮今朝熟,无劳问酒家.重阳明日是,何处有黄花."
    ]
  },
  {
    "title": "未知",
    "author": "未知",
    "paragraphs": [
      "拒霜花已吐,吾宇不凄凉.天地虽肃杀,草木有芬芳.道人宴坐处,侍女古时粧.浓露湿丹脸,西风吹绿裳."
    ]
  },
  {
    "title": "未知",
    "author": "未知",
    "paragraphs": [
      "人间跌宕简斋老,天下风流月桂花.一壶不觉丛边尽,暮雨霏霏欲湿鸦."
    ]
  },
  {
    "title": "未知",
    "author": "未知",
    "paragraphs": [
      "娥眉淡淡自成粧,驿使还家空断肠.脂粉不施憔悴尽,失身未嫁易元光."
    ]
  },
  {
    "title": "未知",
    "author": "未知",
    "paragraphs": [
      "高枝已约风为友,密叶能留雪作花.昨夜常娥更潇洒,又携疏影过窗纱."
    ]
  },
  {
    "title": "未知",
    "author": "未知",
    "paragraphs": [
      "布衲王摩诘,禅余寄笔端.试将能事迫,肯作画工难.秋入无声句,山连欲雨寒.平生梦想处,奉乞小巑岏."
    ]
  },
  {
    "title": "未知",
    "author": "未知",
    "paragraphs": [
      "稽首苏耽仙,乘云去无迹.尚留橘井在,与世除狂疾.谁能不饮此,识味亦可录.坐令郑玄牛,亦抱荆山玉.伟哉稚川裔,神交接朝夕.游戏及小道,造化入大笔.优为吴诗父,雅命楚骚仆.岂其橘井助,本自同仙箓.坐中子刘子,知是当日客.书悬元和脚,语经建康力.先我登公门,不数鸷鸟百.曾挹两仙袖,自然生羽翼.嗟我无长才,学架屋下屋.诗虽两牛腰,事亦几蛇足.已穷犹不悔,政荷师友德.文盟傥许予,幸不疑籍湜."
    ]
  },
  {
    "title": "未知",
    "author": "未知",
    "paragraphs": [
      "风雨一叶过,黄花已陈迹.人贫交旧疏,岁暮日月疾.贪人积胡椒,智不到鬼录.那知庾郎菜,地瘦饱金玉.不如学服气,清座了晨夕.尚余烟月债,驱使入吟笔.晚逢葛先生,怜我出无仆.借车得时诣,谬窥文字箓.谈诗不知疲,或作夜半客.挥毫写珠玉,治郡盖余力.不羡江千万,不慕李八百.愿传公句法,容我附风翼.城东刘子政,著书方满屋.昨示一篇诗,三日叹未足.仍闻供笔砚,家有樊通德.但恐裴公门,从此近舍湜."
    ]
  },
  {
    "title": "未知",
    "author": "未知",
    "paragraphs": [
      "痴儿了官事,官事那可讫.岂知公偷闲,临水照缨绂.虽微八川雄,暴怒常至沸.傥或似山阴,清流可共祓.贪德实以济,行地不鬰鬰.赵洛与陶丘,相比亦仿佛.解后逢公赏,一洗伏流屈.可爱不可唾,众议那可咈.彼是公余波,本来非俗物."
    ]
  },
  {
    "title": "未知",
    "author": "未知",
    "paragraphs": [
      "城南天倒影,绿浪摇十里.使君云梦胸,犹复录此水.舟行及雨霁,秋色在葭苇.烟涵翠縠润,月照金波委.知公已忘机,鸥鹭宛停峙.向来趋热士,说似颡应泚.俗子与清游,自古剧函矢.如何有双脚,受垢不受洗.异哉公殊嗜,记此两苦李.诗成堕衡门,名字污纸尾.明当蹑公迹,佳处不待指.会逢白沙渚,我舍真可徙.鸣驺傥重来,傍舫倾我耳."
    ]
  },
  {
    "title": "未知",
    "author": "未知",
    "paragraphs": [
      "洪河岂不壮,余润弥九里.海内所咏歌,在德不在水.德人经行地,可敬及蒲苇.况有水如此,浪去剧雪委.念昔涉涛江,怒鼍如山峙.天风怖杀人,舟定舷有泚.惕然三夜梦,沙砾下飞矢.至今逢沟壑,敢照不敢洗.忽诵涉汝诗,五字拟苏李.快言击汰事,想见鱼掉尾.十年疑此乐,始误斗柄指.便当策我足,岁月忽转徙.未办志和舟,且洗子荆耳."
    ]
  },
  {
    "title": "未知",
    "author": "未知",
    "paragraphs": [
      "夜度一程云,平明踏山址.山神岂妬我,飞雨乱眸子.重岳衮衮去,前杰后俊伟.晦明更百态,始望那及此.路穷得精庐,税驾咨祖始.老僧千金意,佳处相指似.先生一笑领,得句易翻水.安石未归山,却要山料理.奇哉此一段,惊世无前轨.酬山以快饮,春蕨正滋旨.一丘傥许予,高卧饱松髓.城中谩拄笏,那知有兹事."
    ]
  },
  {
    "title": "未知",
    "author": "未知",
    "paragraphs": [
      "高人买山隐,百万犹恨少.客儿最省事,有屐一生了.东庄良不遥,十里望缥缈.萦纡并麦垅,翠浪四山绕.先生滞鹿车,去程通凤沼.暂来山泉上,思与飞云杳.云北接云南,一迳绝纷扰.竹林怀风雨,目断极窈窈.从来无世尘,相对真不挠.龙儿争地出,头角已表表.先生嘱支郎,勿使斤斧夭.终当乞一杖,险路扶吾老."
    ]
  },
  {
    "title": "未知",
    "author": "未知",
    "paragraphs": [
      "转路山突兀,众山之所望.懒融不下山,揖山会虚堂.大空出盘嬉,小空时侍傍.我游瞻铁凤,力尽随木羊.石窗非人世,意欲凌风翔.巉巉窗中人,出定发有霜.过眼几浮烟,关身一禅床.教我安心法,入鸟不乱行.似知使君尊,起炷柏子香.陇云亦堪寄,分作我归装.好在窗前竹,伴师老苍苍."
    ]
  },
  {
    "title": "未知",
    "author": "未知",
    "paragraphs": [
      "堂堂李杜坛,谁敢蹑其址.先生坐坛上,持钺令余子.由来文字伯,不但表奏伟.高怀淡无嗜,寓兴或留此.平生上林手,避谤淹二始.登临意超然,笔落风雨似.事异柳司马,辛苦记山水.乐哉邦无事,那待猛政理.驾言慰吾民,不愧城门轨.看山笑邹湛,句外寄深旨.岩树阅几客,尚余尧时髓.抚板歌公诗,未暇知余事."
    ]
  },
  {
    "title": "未知",
    "author": "未知",
    "paragraphs": [
      "兴公赋天台,千字一何少.岘山逢巧匠,笼络六诗了.余情到娘子,心动云缥缈.仿佛山阿人,薜荔一身绕.殷勤供泚笔,路转得龙沼.应龙喜公来,嘘气纷雾杳.忽然张盖起,知不受人扰.诗成中有画,幽情杂荒窈.从公虽一快,顾有和诗挠.是事姑置之,归路迷日表.安得永兹乐,彭铿尚为夭.但愁归城中,念山令人老."
    ]
  },
  {
    "title": "未知",
    "author": "未知",
    "paragraphs": [
      "修眉入幽梦,起费西南望.终愿学柳文,买泉筑愚堂.错磨高壁翠,日日在我旁.忽在新野邹,行从泰山羊.城中瞻使君,驾鹤高驰翔.诗成堕人世,字字含风霜.平生仰止勤,不但上下床.顾许俗士驾,平参丈人行.封姨岂嗔予,震怒挟阿香.知公终可恃,不记当趋装.清欢岂有极,夜色来苍苍."
    ]
  },
  {
    "title": "未知",
    "author": "未知",
    "paragraphs": [
      "袢暑推不去,快风喜来过.西荣迟明月,与子聊婆娑.初如金盆涌,稍若玉鉴磨.亭亭倚华魄,艳艳舒冻波.夜气清入骨,奈此光景何.一杯幸相属,安能废吟哦.纤阿无停轮,衰鬓飒已多.及时会行乐,无惜醉颜酡."
    ]
  },
  {
    "title": "未知",
    "author": "未知",
    "paragraphs": [
      "小桃借春春已来,平分和气入均台.夜来台边草环绿,今朝芒生满三木.街头拍手闹千儿,齐唱中和宣布曲.使君坐啸闹如云,请酿百川寿使君.但愿使君长乐职,不须更看杓虚实."
    ]
  },
  {
    "title": "未知",
    "author": "未知",
    "paragraphs": [
      "东家西家尔盍来,听说空圄如春台.决曹高卧印生绿,丛棘化为交逊木.策勋此木那可遗,动地风摇枝不曲.愿我无讼到来云,莫辞著力借寇君.借得贤侯虽尔职,但恐朝廷要人调鼎实."
    ]
  },
  {
    "title": "未知",
    "author": "未知",
    "paragraphs": [
      "天遣幽花两度开,黄昏梵放此徘徊.不教居士卧禅榻,唤出西厢共看来."
    ]
  },
  {
    "title": "未知",
    "author": "未知",
    "paragraphs": [
      "西园冠盖坐生风,更欲长绳系六龙.惟有病夫能省事,北窗三友是过从."
    ]
  },
  {
    "title": "未知",
    "author": "未知",
    "paragraphs": [
      "壮夫三箭功名手,儒士百篇藜苋肠.莫道人人握珠玉,应须字字挟风霜."
    ]
  },
  {
    "title": "未知",
    "author": "未知",
    "paragraphs": [
      "自接曲生蓬户外,便呼伯雅竹床头.真逢幼妇著黄绢,直遣从事到青州."
    ]
  },
  {
    "title": "未知",
    "author": "未知",
    "paragraphs": [
      "鄂州迁客一花说,仇池老仙五字铭.并入晴窗三昧手,不须辛苦读骚经."
    ]
  },
  {
    "title": "未知",
    "author": "未知",
    "paragraphs": [
      "人间风露不到畹,只有酪奴无世尘.何须更待秋风至,萧艾从来不共春."
    ]
  },
  {
    "title": "未知",
    "author": "未知",
    "paragraphs": [
      "姬国余芳代有人,于今公子秀溪𣸣.处心如水尚书市,能赋临流靖节君.花岛红云春句丽,月梅疏影夜香闻.囊开古锦湖山出,何意一星窥妙文."
    ]
  },
  {
    "title": "未知",
    "author": "未知",
    "paragraphs": [
      "招提远占一牛鸣,阻绝干戈得暂经.梦境了知非有实,醉乡不入自常醒.楼台近水涵明鉴,草树连空写素屏.物象自堪供客眼,未须觅句户长扃."
    ]
  },
  {
    "title": "未知",
    "author": "未知",
    "paragraphs": [
      "要学东坡寿乐全,此瓶端合供儒先.铁如意畔无忧畏,玉唾壶傍耐岁年.项似董宣真是强,腹如边孝故应便.与公剩贮为霖水,不羡宫门承露仙."
    ]
  },
  {
    "title": "未知",
    "author": "未知",
    "paragraphs": [
      "不与观音伴柳枝,要令奇相解公颐.会逢白氏编书日,犹梦陶家贮粟时.安用作盘供歃血,也胜为钵困催诗.千年秀结重重绿,长映先生鬓与眉."
    ]
  },
  {
    "title": "未知",
    "author": "未知",
    "paragraphs": [
      "急雪催诗兴未阑,东风肯奈鸟乌寒.最怜度牖勤勤意,更接飞花细细看.连夜抛回三白瑞,及时惊动五辛盘.袁安久绝千人望,春破还思绮一端."
    ]
  },
  {
    "title": "未知",
    "author": "未知",
    "paragraphs": [
      "壮士如今烂莫收,尚思抽矢射旄头.不堪苦雾侵衰鬓,稍喜和烟入戍楼.万里中原空费梦,三春胜日偶成游.青松远岭偏惊眼,薄晚阑干更少留."
    ]
  },
  {
    "title": "未知",
    "author": "未知",
    "paragraphs": [
      "万里平生几蛇足,九州何路不羊肠.只应绿士苍官辈,却解从公到雪霜."
    ]
  },
  {
    "title": "未知",
    "author": "未知",
    "paragraphs": [
      "云气初看龙起湫,雨声旋听树惊秋.已教农父歌田守,更遣虞人信魏侯."
    ]
  },
  {
    "title": "未知",
    "author": "未知",
    "paragraphs": [
      "纪德刊碑不厌丰,龙眠深洞一言通.坐看绿浪摇千里,拔薤栽榆未当功."
    ]
  },
  {
    "title": "未知",
    "author": "未知",
    "paragraphs": [
      "爱歌纤影上窗纱,无限轻香夜遶家.一阵东风湿残雪,强将娇泪学梨花."
    ]
  },
  {
    "title": "未知",
    "author": "未知",
    "paragraphs": [
      "岁月移文外,乾坤杖屦中.铿然五字律,健在百夫雄.秋入池深碧,寒欺叶递红.此间兼吏隐,端不减游嵩."
    ]
  },
  {
    "title": "未知",
    "author": "未知",
    "paragraphs": [
      "鸟语知公乐,晴山及我游.尽排物外事,拚作酒中浮.菊蕊离双鬓,林声隐四愁.骚人例喜赋,政自不关秋."
    ]
  },
  {
    "title": "未知",
    "author": "未知",
    "paragraphs": [
      "竹际笙簧起,回听众籁微.时陪物外赏,肯念日斜归.草色违秋意,池光浄客衣.吟公清绝句,政尔不能肥."
    ]
  },
  {
    "title": "未知",
    "author": "未知",
    "paragraphs": [
      "一笑聊开口,千忧不上眉.林深受风得,柏老到霜知.小憩逢筠洞,幽寻及枳篱.愿公勤秉烛,裁咏枣离离."
    ]
  },
  {
    "title": "未知",
    "author": "未知",
    "paragraphs": [
      "门外子规啼未休,山村日落梦悠悠.故园便是无兵马,犹有归时一段愁."
    ]
  },
  {
    "title": "未知",
    "author": "未知",
    "paragraphs": [
      "仙人手持白鸾尾,夜半朝元明月里.羽衣三振风不断,下视银潢一千里.玉轪载花分后前,欲落未落天恍然.余标从向人间去,乞与袁安破晓眠."
    ]
  },
  {
    "title": "未知",
    "author": "未知",
    "paragraphs": [
      "邺城台殿已荒凉,依旧山河满夕阳.瓦砾却镵今日砚,似教人世写兴亡."
    ]
  },
  {
    "title": "未知",
    "author": "未知",
    "paragraphs": [
      "半篙寒碧秋垂钓,一笛西风夜倚楼.多少巫山旧家事,老来分付水东流."
    ]
  },
  {
    "title": "未知",
    "author": "未知",
    "paragraphs": [
      "露侵驼褐晓寒轻,星斗阑干分外明.寂寞小桥和梦过,稻田深处草虫鸣."
    ]
  },
  {
    "title": "未知",
    "author": "未知",
    "paragraphs": [
      "高怀志丘壑,既足不愿余.惜哉三迳荒,滞彼天一隅.小筑聊自适,空园辟榛芜.清影吊高槐,气与西山俱.何以开子颜,庭柯作森疏.月露洗尘翳,天风吹笙竽.方其寓目时,万象供啸呼.终然成坐忘,天地犹空虚.券外果何有,浮云只须臾.乃知钟鼎丰,未胜山林癯.渊明死千年,日月走名誉.不肯见督邮,归来守旧庐.可怜骨已朽,后有谁继渠.愿子副名实,此事吾欲书."
    ]
  },
  {
    "title": "未知",
    "author": "未知",
    "paragraphs": [
      "阿奴喜气照人黄,传得新诗细作行.可爱悬知似杨柳,忘忧复不待槟榔.魏收已获崔昂誉,摩诘仍推相国长.曷不少留东合醉,剩收篇咏作归装."
    ]
  },
  {
    "title": "未知",
    "author": "未知",
    "paragraphs": [
      "闻道歌行伏李绅,古来贤守是诗人.久钦乐广怀披雾,一见周瑜胜饮醇.海内期公黄合老,尊前容我白纶巾.佳篇咀嚼真堪饱,此日何忧甑有尘."
    ]
  },
  {
    "title": "未知",
    "author": "未知",
    "paragraphs": [
      "睆睆休嫌笏与绅,如公本是九包人.读书只用三冬足,学道从来一色醇.太尉谈辞仍玉麈,侍中风韵更纱巾.谁言上界多官府,亦许散仙追后尘."
    ]
  },
  {
    "title": "未知",
    "author": "未知",
    "paragraphs": [
      "诸公衮衮坐垂绅,谁信北风欺得人.遮眼读书何用解,发颜要酒可须醇.十年白社空看镜,万里青天一岸巾.少待奇章到三日,试将冠盖拂埃尘."
    ]
  },
  {
    "title": "未知",
    "author": "未知",
    "paragraphs": [
      "衔杯乐圣便称贤,无酒犹堪卧瓮间.使者在门催仆仆,曲车入梦正班班.不烦白水真人力,来自青城道士山.千载王弘同并美,未应杞菊赋寒悭."
    ]
  },
  {
    "title": "未知",
    "author": "未知",
    "paragraphs": [
      "日饮知非贫士宜,要逃语穽税心鞿.所须唯酒非虚语,以醉为乡可径归.鹦鹉鸬鹚俱得道,螟蛉蜾蠃共忘机.狂言戏作麻姑送,无奈阍人与我违."
    ]
  },
  {
    "title": "未知",
    "author": "未知",
    "paragraphs": [
      "曹刘方驾信优为,不废东郊坐保厘.投蚓问公逢老手,联珠及我愧连枝.定知来者倾三叹,共了流年费几诗.瘀絮车斜敢将去,乐天那畏一微之."
    ]
  },
  {
    "title": "未知",
    "author": "未知",
    "paragraphs": [
      "南北东西共一尘,得坻随处可收身.卜居赋就知谋拙,入宅诗成觉意新.三径蓬蒿犹恨浅,九流宾客未嫌贫.不须更待高轩过,袖有珠玑已照邻."
    ]
  },
  {
    "title": "未知",
    "author": "未知",
    "paragraphs": [
      "九折湾中万斛舟,怪公随处得心休.未应菊径关心急,聊为鱼槎尽意留.陆子旧踪余马顶,羊公遗碣见龟头.遥知太白无多事,醉里诗成不待搜."
    ]
  },
  {
    "title": "未知",
    "author": "未知",
    "paragraphs": [
      "乡人洗眼看银黄,得桂连枝手尚香.盛事固应传雁塔,新诗不减住鸡坊.醍酥乳酪元同味,羯末封胡更合堂.从此葛恢门下客,知名可但一杨方."
    ]
  },
  {
    "title": "未知",
    "author": "未知",
    "paragraphs": [
      "平生师友尘莫数,两眼偏明向公许.一时盛德人中骥,四海知名地上虎.东序阶墀再靴板,西州杖屦三寒暑.我方庶兄汤惠休,公乃小儿杨德祖.未颁还朝尺一诏,不愧专城丈二组.为公剩买银管笔,容我时亲玉柄麈.近蒙五字落珠玑,如服一丸生翅羽.别离真成惜夜烛,感叹更值歌朝雨.行看入侍玉皇案,与进不待金刚杵.劝公慎勿学孔光,荐士何妨似张禹."
    ]
  },
  {
    "title": "未知",
    "author": "未知",
    "paragraphs": [
      "退之高文仰东岱,籍湜传盟其足赖.固知法嗣要龙象,先生端是毗陵派.方驾曹刘盖余力,压倒元白聊一快.向来班门收众材,宾履费公珠几琲.三熏会有堪此事,群犬未免惊所怪.但知楼仰百尺颠,岂觉波涵千顷外.南州短簿令公喜,巍峩峩冠陆离佩.有如若士那可无,笔势已超声律界.相将问道留十日,满座真成折床会.清诗忽复堕华牋,要使握瑜夸等辈."
    ]
  },
  {
    "title": "未知",
    "author": "未知",
    "paragraphs": [
      "隽永杂俎虽甚旨,何似三冬足文史.羡子皮里西京书,议论逼人惊亹亹.戏为语韵网所遗,人皆百能子千之.虽非张巡遍记诵,岂与李翰争毫厘.不待区区隶古定,便令景宗知去病.掇要虚烦四十篇,三卷之博能拟圣.儒林丈人摛藻春,作诗印可融心神.我亦从今悔迂学,不须更辨瓒称臣."
    ]
  },
  {
    "title": "未知",
    "author": "未知",
    "paragraphs": [
      "书如嘉殽要知旨,区区太冲空咏史.百年能挂几牛角,火急编摩时亹亹.柳家文类今无遗,可忍行事空违之.此书真是群玉府,事辞所不遗毫厘.子不见刘勰书成要人定,岂但令人愈头病.偶向车前问沈公,果符梦里随先圣.两诗入手喜生春,从今护持知有神.便可缮写持献御,注解不须烦五臣."
    ]
  },
  {
    "title": "未知",
    "author": "未知",
    "paragraphs": [
      "朱门未知禅悦义,富不期奢奢自至.二韮虽寒故是公,万羊贾祸徒封卫.我公居尘不染尘,便随一钵遗甘辛.出家虽非将相事,食菜要是英雄人.臞儒一生用心苦,何曾梦见鸡映黍.中丞惜福幸见分,晚食从公当羔羜."
    ]
  },
  {
    "title": "未知",
    "author": "未知",
    "paragraphs": [
      "先生明经今蔡义,念佛仍师大势至.食菜不待周颙书,要断贪杀兼自卫.颜回平生拾堕尘,蓼虫食蓼忘其辛.先生种福我无祸,成佛定是同功人.两诗见戒言甚苦,肯赋黄鸡啄秋黍.从今但见懒残芋,不敢求尝鉴虚羜."
    ]
  },
  {
    "title": "未知",
    "author": "未知",
    "paragraphs": [
      "岁星欲吐芒不开,昴星避次光低佪.麒麟鸑鷟纷夹侍,善怀菩萨当重来.仙公风流今几岁,再托高门瑞当世.买香趁浴惊众聋,要识此僧今我是.金粟后身何足言,释迦亲送非虚传.稽首西来大菩萨,住世小劫须千年.宰官说法聊应会,余事文章亦三昧.世间底物堪寿公,本自金刚无可坏."
    ]
  },
  {
    "title": "未知",
    "author": "未知",
    "paragraphs": [
      "我不愿封万户侯,愿向紫逻从公游.郓州溪堂虢州洞,未有退之诗可留.水近山流清澈底,竹饱千霜节如此.廊庙之具千金躯,底事便著山岩里.蒲鞭挂壁一事无,环珮声中了朝晡.祝融不到林深处,客至五月怀貂狐.徇华大夫无此乐,从渠遮山用翠幙.若问此间奇绝处,但道胸中有丘壑."
    ]
  },
  {
    "title": "未知",
    "author": "未知",
    "paragraphs": [
      "无住庵,老居士.紫玉池,娱晚岁.不出庵,书诵偈.谁使之,践朝市.入承明,司帝制.如眢井,久不治.百尺泉,来莫冀.古之人,轻百计.惟出处,不敢易.嗟已晚,觉非是.勒斯铭,戒后世."
    ]
  },
  {
    "title": "未知",
    "author": "未知",
    "paragraphs": [
      "槃礴解衣处,胸中应不群.未呈千里足,空见五花文.良乐世难有,骥驽谁与分.高才喜能事,故遣画兰筋."
    ]
  },
  {
    "title": "未知",
    "author": "未知",
    "paragraphs": [
      "阳光不照临,积阴生此类.非无惜死心,素有贼明意.粉穿红焰燋,翅扑兰膏沸.为尔一伤嗟,自弃非天弃."
    ]
  },
  {
    "title": "未知",
    "author": "未知",
    "paragraphs": [
      "红粧翠袖一番新,人向园林作好春.却笑华清夸睡足,只今罗袜久无尘."
    ]
  },
  {
    "title": "未知",
    "author": "未知",
    "paragraphs": [
      "明窗延静昼,默坐息诸缘.聊将无穷意,寓此一炷烟.当时戒定慧,妙供均人天.我岂不清□,于今醒心然.炉香袅孤碧,云缕飞数千.悠然凌空去,缥缈随风还.世事有过现,薰性无变迁.应如水中月,波定还自丸."
    ]
  },
  {
    "title": "未知",
    "author": "未知",
    "paragraphs": [
      "恐是牡丹重换紫,又疑芍药再飞红.妖娆不辨桑间女,蔽芾深迷苎下翁."
    ]
  },
  {
    "title": "未知",
    "author": "未知",
    "paragraphs": [
      "耿耿虚堂一榻秋,人间高枕几王侯.乱云未放晓山出,片月不随寒水流.检校一身浑是懒,平章千古得无愁.湘波见说清人骨,恨不移家阿那州."
    ]
  },
  {
    "title": "未知",
    "author": "未知",
    "paragraphs": [
      "水堂长日静鸥沙,便觉京尘隔鬓华.梦里不知凉是雨,卷帘微湿在荷花."
    ]
  },
  {
    "title": "未知",
    "author": "未知",
    "paragraphs": [
      "妾家长干里,春慵晏未起.花香袭梦回,略略事梳洗.妆台罢窥镜,盛色照江水.郎帆十幅轻,浑不闻橹声.曲岸转掀篷,一见兮目成.羞闻媒致辞,心许郎深情.一床两年少,相看悔不早.酒懽娱藏阄,园嬉索鬬草.含笑盟春风,同心以偕老.郎行有程期,郎知妾未知.鹢首生羽翼,蛾眉无光辉.寄来纸上字,不尽心中事.问遍相逢人,不如自见真.心苦泪更苦,滴烂闺中土.寄语里中儿,莫作商人妇."
    ]
  },
  {
    "title": "未知",
    "author": "未知",
    "paragraphs": [
      "风雨吴江冷,云天故国赊.扶头呼白酒,揩眼认黄花.客梦蛩声歇,边心雁字斜.明年又何处,高树莫啼鸦."
    ]
  },
  {
    "title": "未知",
    "author": "未知",
    "paragraphs": [
      "粲粲来禽已著花,芳根谁徙向天涯.好寻青李相遮映,风味应同逸少家."
    ]
  },
  {
    "title": "未知",
    "author": "未知",
    "paragraphs": [
      "楼迥云随画栱飞,卷帘又映雪晴时.千林冻解阴霾扫,放出青山分外奇."
    ]
  },
  {
    "title": "未知",
    "author": "未知",
    "paragraphs": [
      "万玉中间作此亭,规模虽小意高深.稚篁畏日生檐下,老树禁风长绿阴.不道官中尽汤火,谁知闹里有山林.公余独在斜阳外,百岁顽身万古心."
    ]
  },
  {
    "title": "未知",
    "author": "未知",
    "paragraphs": [
      "可怜江月乱中明,应识逋逃病客情.斗柄阑干洞庭野,角声凄断岳阳城.酒添客泪愁仍溅,浪卷归心暗自惊.欲问行朝近消息,眼中群盗尚纵横."
    ]
  },
  {
    "title": "未知",
    "author": "未知",
    "paragraphs": [
      "明月楼前可万家,凤山庵下日初斜.风流耆旧消沉尽,空睇寒江耿暮霞."
    ]
  },
  {
    "title": "未知",
    "author": "未知",
    "paragraphs": [
      "四百余年鳄不归,七十二滩险莫支.千艘上下无倾欹,波间小艇理筩丝."
    ]
  },
  {
    "title": "未知",
    "author": "未知",
    "paragraphs": [
      "权门车马日騑騑,独犯天颜咫尺威.愿借君王斩马剑,何惭妻子泣牛衣.丹书到死成罗织,青史平生赖发挥.遥望湘滨成楚些,英魂应逐屈原归."
    ]
  },
  {
    "title": "未知",
    "author": "未知",
    "paragraphs": [
      "微官驱我走尘埃,每到林泉眼豁开.莲社未容书姓字,又随流水出山来."
    ]
  },
  {
    "title": "未知",
    "author": "未知",
    "paragraphs": [
      "三间茅屋独家村,风雨萧萧可断魂.旧日相如犹有壁,如今无壁更无门."
    ]
  },
  {
    "title": "未知",
    "author": "未知",
    "paragraphs": [
      "火里灵苗秀,无根偏界生.诸人如体悉,千里共途行."
    ]
  },
  {
    "title": "未知",
    "author": "未知",
    "paragraphs": [
      "不用剃头,何须澡浴.一堆红焰,千足万足."
    ]
  },
  {
    "title": "未知",
    "author": "未知",
    "paragraphs": [
      "高贤邈已远,凛凛生气存.韩范不时有,此心谁与论."
    ]
  },
  {
    "title": "未知",
    "author": "未知",
    "paragraphs": [
      "东风吹草绿离离,路入黄陵古庙西.帝子不知春又去,乱山无主鹧鸪啼."
    ]
  },
  {
    "title": "未知",
    "author": "未知",
    "paragraphs": [
      "田舍风光迥,僧房意象深.未穷千里目,聊慰一时心.远树轻烟入,孤村落日侵.自非真静者,谁复有幽寻."
    ]
  },
  {
    "title": "未知",
    "author": "未知",
    "paragraphs": [
      "黄云收尽绿针齐,江北江南水拍隄.野老扶携相告语,儿童今始识锄犁."
    ]
  },
  {
    "title": "未知",
    "author": "未知",
    "paragraphs": [
      "谿头夜雨足,门外春水生.筠篮浸浅碧,嘉谷抽新萌.西畴将有事,耒耜随晨兴.只鸡祭句芒,再拜祈秋成."
    ]
  },
  {
    "title": "未知",
    "author": "未知",
    "paragraphs": [
      "东皋一犂雨,布谷初催耕.绿野暗春晓,乌犍苦肩赪.我衔劝农字,杖策东郊行.永怀历山下,法事关圣情."
    ]
  },
  {
    "title": "未知",
    "author": "未知",
    "paragraphs": [
      "雨笠冒宿雾,风蓑拥春寒.破块得甘霔,啮塍浸微澜.泥深四蹄重,日暮两股酸.谓彼牛后人,著鞭无作难."
    ]
  },
  {
    "title": "未知",
    "author": "未知",
    "paragraphs": [
      "脱绔下田中,盎浆著塍尾.巡行遍畦畛,扶耖均泥滓.迟迟春日斜,稍稍樵歌起.薄暮佩牛归,共浴前谿水."
    ]
  },
  {
    "title": "未知",
    "author": "未知",
    "paragraphs": [
      "力田巧机事,利器由心匠.翩翩转圜枢,衮衮鸣翠浪.三春欲尽头,万顷平如掌.渐暄牛已喘,长怀丙丞相."
    ]
  },
  {
    "title": "未知",
    "author": "未知",
    "paragraphs": [
      "旧谷发新颖,梅黄雨生肥.下田初播殖,却行手奋挥.明朝望平畴,绿针刺风漪.审此一寸根,行作合穗期."
    ]
  },
  {
    "title": "未知",
    "author": "未知",
    "paragraphs": [
      "杀草闻吴儿,洒灰传自祖.田田皆沃壤,泫泫流膏乳.塍头乌啄泥,谷口鸠唤雨.敢望稼如云,工夫盖如许."
    ]
  },
  {
    "title": "未知",
    "author": "未知",
    "paragraphs": [
      "新秧初出水,渺渺翠毯齐.清晨且拔擢,父子争提携.既沐青满握,再栉根无泥.及时趁芒种,散著畦东西."
    ]
  },
  {
    "title": "未知",
    "author": "未知",
    "paragraphs": [
      "晨雨麦秋润,午风槐夏凉.谿南与谿北,啸歌插新秧.抛掷不停手,左右无乱行.我将教秧马,代劳民莫忘."
    ]
  },
  {
    "title": "未知",
    "author": "未知",
    "paragraphs": [
      "时雨既已降,良苗日怀新.去草如去恶,务令尽陈根.泥蟠任犊鼻,膝行生浪纹.眷惟圣天子,傥亦思鸟耘."
    ]
  },
  {
    "title": "未知",
    "author": "未知",
    "paragraphs": [
      "解衣日炙背,戴笠汗濡首.敢辞冒炎蒸,但欲去莨莠.壶浆与箪食,亭午来饷妇.要儿知稼穑,岂曰事携幼."
    ]
  },
  {
    "title": "未知",
    "author": "未知",
    "paragraphs": [
      "农田亦甚劬,三复事耘耔.经年苦艰食,喜见苗薿薿.老农念一饱,对此出馋水.愿天均雨旸,满野如云委."
    ]
  },
  {
    "title": "未知",
    "author": "未知",
    "paragraphs": [
      "揠苗鄙宋人,抱瓮惭蒙庄.何如衔尾鸦,倒流竭池塘.𫁂䅉舞翠浪,籧篨生昼凉.斜阳耿衰柳,笑歌闲女郎."
    ]
  },
  {
    "title": "未知",
    "author": "未知",
    "paragraphs": [
      "田家刈获时,腰镰竞仓卒.霜浓手龟坼,日永身罄折.儿童行拾穗,风色凌短褐.欢呼荷担归,望望屋山月."
    ]
  },
  {
    "title": "未知",
    "author": "未知",
    "paragraphs": [
      "禾黍已登场,稍觉农事优.黄云满高架,白水空西畴.用此可卒岁,愿言免防秋.太平本无象,村舍炊烟浮."
    ]
  },
  {
    "title": "未知",
    "author": "未知",
    "paragraphs": [
      "霜时天气佳,风劲木叶脱.持穗及此时,连枷声乱发.黄鸡啄遗粒,乌鸟喜聒聒.归家抖尘埃,夜屋烧榾柮."
    ]
  },
  {
    "title": "未知",
    "author": "未知",
    "paragraphs": [
      "临风细扬簸,糠粃零风前.倾泻雨声碎,把翫玉粒圆.短裙箕帚妇,收拾亦已专.岂图较斗升,未敢忘凶年."
    ]
  },
  {
    "title": "未知",
    "author": "未知",
    "paragraphs": [
      "推挽人摩肩,展转石砺齿.殷床作春雷,旋风落云子.有如布山川,部娄势相峙.前时斗量珠,满眼俄有此."
    ]
  },
  {
    "title": "未知",
    "author": "未知",
    "paragraphs": [
      "娟娟月过墙,簌簌风吹叶.田家当此时,村舂响相答.行闻炊玉香,会见流匙滑.更须水转轮,地碓劳蹴蹋."
    ]
  },
  {
    "title": "未知",
    "author": "未知",
    "paragraphs": [
      "茅檐闲杵臼,竹屋细籭簸.照人珠琲光,奋臂风雨过.计功初不浅,饱食良自贺.西邻华屋儿,醉饱正高卧."
    ]
  },
  {
    "title": "未知",
    "author": "未知",
    "paragraphs": [
      "天寒牛在牢,岁暮粟入庾.田父有余乐,炙背卧檐庑.却愁催赋租,胥吏来旁午.输官王事了,索饭儿叫怒."
    ]
  },
  {
    "title": "未知",
    "author": "未知",
    "paragraphs": [
      "农桑将有事,时节过禁烟.轻风归燕日,小雨浴蚕天.春衫卷缟袂,盆池弄清泉.深宫想斋戒,躬桑率民先."
    ]
  },
  {
    "title": "未知",
    "author": "未知",
    "paragraphs": [
      "谷雨无几日,谿山暖风高.华蚕初破壳,落纸细于毛.柔桑摘蝉翼,簌簌才容刀.茅檐纸窗明,未觉眼力劳."
    ]
  },
  {
    "title": "未知",
    "author": "未知",
    "paragraphs": [
      "蚕儿初饭时,桑叶如钱许.扳条摘鹅黄,藉纸观蚁聚.屋头草木长,窗下儿女语.日长人颇闲,针线随缉补."
    ]
  },
  {
    "title": "未知",
    "author": "未知",
    "paragraphs": [
      "蚕眠白日静,鸟语青春长.抱胫聊假寐,孰能事梳妆.水边多丽人,罗衣蹋春阳.春阳无限思,岂知问农桑."
    ]
  },
  {
    "title": "未知",
    "author": "未知",
    "paragraphs": [
      "吴蚕一再眠,竹屋下帘幕.拍手弄婴儿,一笑姑不恶.风来麦秀寒,雨过桑沃若.日高蚕未起,谷鸟鸣百箔."
    ]
  },
  {
    "title": "未知",
    "author": "未知",
    "paragraphs": [
      "屋里蚕三眠,门前春过半.桑麻绿阴合,风雨长檠暗.叶底虫丝繁,卧作字画短.偷闲一枕肱,梦与杨花乱."
    ]
  },
  {
    "title": "未知",
    "author": "未知",
    "paragraphs": [
      "三眠三起余,饱叶蚕局促.众多旋分箔,早晚磓满屋.郊原过新雨,桑柘添浓绿.竹闲快活吟,惭愧麦饱熟."
    ]
  },
  {
    "title": "未知",
    "author": "未知",
    "paragraphs": [
      "吴儿歌采桑,桑下青春深.邻里讲欢好,逊畔无欺侵.筠篮各自携,筠梯高倍寻.黄鹂饱紫葚,哑咤鸣绿阴."
    ]
  },
  {
    "title": "未知",
    "author": "未知",
    "paragraphs": [
      "盈箱大起时,食桑声似雨.春风老不知,蚕妇忙如许.呼儿刈青麦,朝饭已过午.妖歌得绫罗,不易青裙女."
    ]
  },
  {
    "title": "未知",
    "author": "未知",
    "paragraphs": [
      "麦黄雨初足,蚕老人愈忙.辛勤减眠食,颠倒著衣裳.丝肠映绿叶,练练金色光.松明照夜屋,杜宇啼东冈."
    ]
  },
  {
    "title": "未知",
    "author": "未知",
    "paragraphs": [
      "采采绿叶空,翦翦白茅短.撒簇轻放手,蚕老丝肠嫩.山市浮晴岚,风日作妍暖.会看茧如瓮,累累光眩眼."
    ]
  },
  {
    "title": "未知",
    "author": "未知",
    "paragraphs": [
      "峩峩𦶟薪炭,重重下帘幕.初出虫结网,遽若雪满箔.老翁不胜勤,候火珠汗落.得闲儿女子,困卧呼不觉."
    ]
  },
  {
    "title": "未知",
    "author": "未知",
    "paragraphs": [
      "晴明开雪屋,门巷排银山.一年蚕事办,下簇春向阑.邻里两相贺,翁媪一笑欢.后妃应献茧,喜色开天颜."
    ]
  },
  {
    "title": "未知",
    "author": "未知",
    "paragraphs": [
      "大茧至八蚕,小茧止独蛹.茧衣绕指柔,收拾拟何用.冬来作缥絖,与儿御寒冻.衣帛非不能,债多租税重."
    ]
  },
  {
    "title": "未知",
    "author": "未知",
    "paragraphs": [
      "盘中水晶咸,井上梧桐叶.陶器固封泥,窖茧过旬浃.门前春水生,布谷催畚锸.明朝蹋缫车,车轮缠白氎."
    ]
  },
  {
    "title": "未知",
    "author": "未知",
    "paragraphs": [
      "连村煮茧香,解事谁家娘.盈盈意媚灶,拍拍手探汤.上盆颜色好,转轴头绪长.晚来得少休,女伴语隔墙."
    ]
  },
  {
    "title": "未知",
    "author": "未知",
    "paragraphs": [
      "蛾初脱缠缚,如蝶栩栩然.得偶粉翅光,散子金粟圜.岁月判悠悠,种嗣期绵绵.送蛾临远水,早归属明年."
    ]
  },
  {
    "title": "未知",
    "author": "未知",
    "paragraphs": [
      "春前作蚕市,盛事传西蜀.此邦享先蚕,再拜丝满目.马革裹玉肌,能神不为辱.虽云事渺茫,解与民为福."
    ]
  },
  {
    "title": "未知",
    "author": "未知",
    "paragraphs": [
      "儿夫督机丝,输官趁时节.向来催租瘢,正为坐逾越.朝来掉籰勤,宁复辞腕脱.辛勤夜未眠,败屋灯明灭."
    ]
  },
  {
    "title": "未知",
    "author": "未知",
    "paragraphs": [
      "素丝头绪多,羡君好安排.青鞋不动尘,缓步交去来.眽眽意欲乱,眷眷首重回.王言正如丝,亦付经纶才."
    ]
  },
  {
    "title": "未知",
    "author": "未知",
    "paragraphs": [
      "浸纬供织作,寒女两髻丫.缱绻一缕丝,成就百种花.弄水春笋寒,卷轮蟾影斜.人闲小阿香,晴空转雷车."
    ]
  },
  {
    "title": "未知",
    "author": "未知",
    "paragraphs": [
      "青镫映帏幙,络纬鸣井栏.轧轧挥素手,风露凄已寒.辛勤度几梭,始复成一端.寄言罗绮伴,当念麻苎单."
    ]
  },
  {
    "title": "未知",
    "author": "未知",
    "paragraphs": [
      "时态尚新巧,女工慕精勤.心手暗相应,照眼花纷纭.殷勤挑锦字,曲折读回文.更将无限思,织作雁背云."
    ]
  },
  {
    "title": "未知",
    "author": "未知",
    "paragraphs": [
      "低眉事机杼,细意把刀尺.盈盈彼美人,翦翦其束帛.输官给边用,辛苦何足惜.大胜汉缭绫,粉涴不再著."
    ]
  },
  {
    "title": "未知",
    "author": "未知",
    "paragraphs": [
      "危磴盘云杪,惊涛涨晚空.江山端有待,杖履偶相同.孤塔苍茫外,千帆杳霭中.谁知丘壑趣,未缚软尘红."
    ]
  },
  {
    "title": "未知",
    "author": "未知",
    "paragraphs": [
      "风烟未息倩诗催,小立栏杆亦快哉.江面贴天晴更好,涛头拍案去仍回.晚山过雨乱鬟拥,细舶点空浮雁来.坐待月明寒练净,片槎直欲到蓬莱."
    ]
  },
  {
    "title": "未知",
    "author": "未知",
    "paragraphs": [
      "炼形仙入天聪洞,卓锡僧归石柱庵.穷胜不知天已晚,归来药径月盈篮."
    ]
  },
  {
    "title": "未知",
    "author": "未知",
    "paragraphs": [
      "已矣经邦业,茫然造物心.人生固有定,天意颇难谌.此日嗟亡鉴,当年用作霖.吾皇方愿治,十事想遗箴."
    ]
  },
  {
    "title": "未知",
    "author": "未知",
    "paragraphs": [
      "敢祈方广现危梁,千古灯燃共此光.聊试茶花便归去,杖头挑得晚风凉."
    ]
  },
  {
    "title": "未知",
    "author": "未知",
    "paragraphs": [
      "新亭高敞枕城隈,万里江山爽气来.云外孤峰擎日晚,林间啼鸟唤春回.登车谩有澄清志,览景惭非赋咏才.太守风流民讼简,落成尊酒许相陪."
    ]
  },
  {
    "title": "未知",
    "author": "未知",
    "paragraphs": [
      "丹碧崔嵬切斗魁,峰峦怀抱水萦回.春归岩谷幽花发,日上楼台宿雾开.天近凤城瞻帝座,云迷鼇海接蓬莱.登临谁会迟留意,共折梅花更一杯."
    ]
  },
  {
    "title": "未知",
    "author": "未知",
    "paragraphs": [
      "矍铄平生善用兵,论他薏苡得贪名.不因渴骥遗踪在,谁识将军到底清."
    ]
  },
  {
    "title": "未知",
    "author": "未知",
    "paragraphs": [
      "官路声名二十年,江乡旧仰贰车贤.推将事业归尘外,收得功夫到酒边.解榻几闻招隐士,炷香终日对韦编.公朝况是登耆哲,早晚蒲轮稳著鞭."
    ]
  },
  {
    "title": "未知",
    "author": "未知",
    "paragraphs": [
      "东来已数月,弛担已渺茫.犹喜灾患身,获登先生堂.肃衣拜遗像,依然双颊光.宛若侍坐侧,妙语发天藏.厄穷出天意,人理难度量.所幸言不朽,与世为文章.赍此复何恨,私淑良不忘.小郎出见我,问知雏凤凰.他年起门户,尘滓濯秋阳.世事几变灭,人生真黄粱.置之不足道,感慨涕泪滂.我行方有程,坟山空相望."
    ]
  },
  {
    "title": "未知",
    "author": "未知",
    "paragraphs": [
      "山堂漠漠开晓烟,何许大士当四筵.坐忘默识形骸外,持钵植杖风露前.老龙欲奋屡回首,於菟甚驯非畏鞭.小儿已解辨人我,抱头怖走成痴颠.岂知畏爱果何物,手里舍利空烛天.嗟余耳目更浅陋,喜欢获遇希有缘.神明泰定始一笑,摩挲粉墨心茫然.平生崔白画常见,邂逅入眼多弃捐.莫言人物斗奇崛,醉里落笔神助焉.汪公昔入魏帅幕,叹息巨壁围神仙.归寻十疋好东绢,恰有名手能摹传.提携万里到岭表,尤物自得高人怜.迩来劫火坏诸有,陪都正苦纷戈鋋.无力挽河为吹洗,披图感极泪如泉."
    ]
  },
  {
    "title": "未知",
    "author": "未知",
    "paragraphs": [
      "寓久浑忘客,临行似别家.途穷身更怯,秋老鬓先华.生计黄茅合,归期碧海赊.湘山今夜雨,留我意无涯."
    ]
  },
  {
    "title": "未知",
    "author": "未知",
    "paragraphs": [
      "浯溪未到已登临,笔力能穷造化心.我是零陵新逐客,披图一一可追寻."
    ]
  },
  {
    "title": "未知",
    "author": "未知",
    "paragraphs": [
      "与山分浅正伤神,蜡屐明朝陌上尘.谁写湘西清绝景,巧移林壑慰行人."
    ]
  },
  {
    "title": "未知",
    "author": "未知",
    "paragraphs": [
      "超然亭上鬓毛斑,浩荡秋风小立闲.岂为诗情堪过海,只缘脚力要寻山.峭峰断续天容缺,高垒萦纡地势悭.回首不堪东北望,桂林万里是秦关."
    ]
  },
  {
    "title": "未知",
    "author": "未知",
    "paragraphs": [
      "澄练正萦槛,高屏近拥门.偏宜云惨澹,更好月黄昏."
    ]
  },
  {
    "title": "未知",
    "author": "未知",
    "paragraphs": [
      "二苏翰墨仙,谪坠百蛮里.弟兄对床眠,此意孤一世."
    ]
  },
  {
    "title": "未知",
    "author": "未知",
    "paragraphs": [
      "莱公英特姿,谭笑安社稷.流离死穷荒,志士气益塞."
    ]
  },
  {
    "title": "未知",
    "author": "未知",
    "paragraphs": [
      "死谪怜忠愍,生还喜子由.荒祠连旧宅,几见海云秋."
    ]
  },
  {
    "title": "未知",
    "author": "未知",
    "paragraphs": [
      "六公八十尚占星,授法东坡今大成.此岁得归言不食,几时当雨信如盟.误人功业忍更问,老我林泉如可营.他日疑谋谁为决,无由重到访君平."
    ]
  },
  {
    "title": "未知",
    "author": "未知",
    "paragraphs": [
      "朝宗于海固愿也,一苇杭之如勇何.著浅惊呼过又喜,此生是等事尝多."
    ]
  },
  {
    "title": "未知",
    "author": "未知",
    "paragraphs": [
      "去日惊涛远拍天,飞廉几覆逐臣船.归舟陡顿能安稳,便觉君恩更焕然."
    ]
  },
  {
    "title": "未知",
    "author": "未知",
    "paragraphs": [
      "架空作屋才容膝,中有道人能湛然.门外红尘虽扰扰,枕边清梦自翩翩.君如海燕时须到,我似江鸥日又迁.回首石桥桥上月,与谁同赏第三年."
    ]
  },
  {
    "title": "未知",
    "author": "未知",
    "paragraphs": [
      "东坡遗物来归我,两手摩挲思不穷.举取吾家阿堵物,愧无青玉案酬公."
    ]
  },
  {
    "title": "未知",
    "author": "未知",
    "paragraphs": [
      "当门悬泉一线白,绕屋稻田千亩青.未论茯苓能解垢,且教月色满空庭."
    ]
  },
  {
    "title": "未知",
    "author": "未知",
    "paragraphs": [
      "路转崎岖岭,水藏委曲田.茂林深似海,古刹湛如渊.岣嵝未可到,禹碑真谩传.西林归恐暮,欲去又茫然."
    ]
  },
  {
    "title": "未知",
    "author": "未知",
    "paragraphs": [
      "故宫余禹迹,胜地属僧家.古庙松阴合,幽亭竹影斜.岭云吟外澹,山鸟定中哗.谴逐成轻别,空怀客路赊."
    ]
  },
  {
    "title": "未知",
    "author": "未知",
    "paragraphs": [
      "西郊岁种十亩麦,自笑不耕惟坐食.吾人一饱已天幸,此外何心更求得.我田长熟无旱潦,玉粒收来坚且好.岂同豪右执券契,虐取多求急于盗.我家治生无奇功,累世守此慈俭风.仓囷不满非所恤,冒暑一晒安敢慵.长空不见纤云起,沽酒烹鸡会邻里.炎飚不厌尘满身,冷饼行看冰上齿.闲居舍此一事无,狥时干禄姑舍诸.信知为农自足乐,秦相未必贤牵卢."
    ]
  },
  {
    "title": "未知",
    "author": "未知",
    "paragraphs": [
      "裁纨当团扇,当暑不离手.炎凉一推迁,委掷昏尘垢.蒙蒙萦蛛网,暗暗迷远岫.人情逐时移,浪自分好丑.一朝被收录,已迫朱明候.开箧振浮埃,清风亦生袖.有爱必有憎,无新故无旧.可怜汉婕妤,涕泣将为咎.贤哉楚令尹,无欣亦无诟."
    ]
  },
  {
    "title": "未知",
    "author": "未知",
    "paragraphs": [
      "寒鱼不乐水,遇汕辄来依.溪边蓑笠翁,智深鱼莫知.网罟既不设,钓竿亦罢携.萧然徒手来,一一收无遗.幽人买鱼食,心亦怜鱼痴.早知烹割苦,宁如在流澌.世人岂异此,外物常见羁.好在李斯犬,当观庄子牺."
    ]
  },
  {
    "title": "未知",
    "author": "未知",
    "paragraphs": [
      "秦如蒹葭未饱霜,四维不举空豪强.神疲鬼乏赴功利,兆自襄公终始皇.富极薰天力斡地,诸侯西来谁敢当.范雎李斯乘利势,蒙骜白起先戎行.韩卢前奔宋鹊举,角逐海内如驱羊.干戈取之刑法治,举事夸淫惟快意.时移数尽非徒然,直笔汗青遭唾毁.咸阳宫殿无尺瓦,直抵南山是禾稼.山巅观阙总成尘,清渭东流无昼夜.昔时此水贯宫垣,今日沦涟县楼下.无复秦娥洗粧水,时有村童饮牛马.秋波泠泠泛红叶,春天波荡桃花节.清名不与世荣辱,混浊何尝妨至洁.八川分流皆异态,七泽胸中无芥蔕.直须面面倚危栏,殚睹雍州原野火.楼中有客雍门弹,坐上悲歌击樽坏.何侯精采如琳琅,携诗揖我谓我臧.我今为子登楼赋,书版一讽悲兴亡."
    ]
  },
  {
    "title": "未知",
    "author": "未知",
    "paragraphs": [
      "媚兰多畦畹,党竹论尺寻.倦矣一枝足,卓哉千里心.气含湖海姿,名挂罴虎林.长髯罥世累,秃鬓微霜侵.雕钻久已休,潜伏恨不深.亭丘近来趣,何止如山阴."
    ]
  },
  {
    "title": "未知",
    "author": "未知",
    "paragraphs": [
      "沼沚清涟生,沄沄复浼浼.爨清饭不足,欢赏心无馁.金丝撚条柯,酥蜡滴趺蕾.樱桃与芍药,春事卜贞悔."
    ]
  },
  {
    "title": "未知",
    "author": "未知",
    "paragraphs": [
      "花开且复谢,回首悲今昨.席月吹参差,临芳倾凿落.莎苹藉醉枕,风竹惊眠觉.宾僚上马去,乌鸟相呼乐.春光在木杪,花絮相纷箔.酒到忘醇醨,客来无善恶."
    ]
  },
  {
    "title": "未知",
    "author": "未知",
    "paragraphs": [
      "百世繁华堕劫灰,凄凉断簪并擘钗.淑颜窈窕亦尘土,指环耕出田中来.野人辛勤务稼穑,两手龟拆辟草莱.未知此环竟安用,但讶光采尤奇瑰.王孙捉麈不辨玉,手面膏拭无纤埃.柔荑纤纤擢绀袖,五云书势高崔嵬.金拨收声饫犀筯,冰遏红牙诚妙哉.指环不肯贫家售,东邻女贫人道丑.巧梳堕马长扫眉,五色纴针工组绣.古人制器知为谁,今时岂乏春风手.春葱银甲深藏袖,偕老赋诗须我友."
    ]
  },
  {
    "title": "未知",
    "author": "未知",
    "paragraphs": [
      "幅巾戏漉彭泽醅,尺书间觅来禽栽.东坡居士五年久,真主未遽求盐梅.扁舟夷犹水刻窟,双履秃缺峰峩嵬.招揖西山与东鲁,回首阊阖并玉台.标牓高甍方外景,不染时世毫端埃.倚空千重翡翠盖,落日万顷琉璃堆.兴酣鱼鸟安乐国,喜溢仆驭陶家罍.惜哉二老削旧迹,不论石上并墙隈.埼岸横舟昔时处,刻划独免漫苍苔.梵刹青莲旧僧社,径遂几合无人开.方今九原如可作,足使四海无凋摧.封章千载垂可否,玉堂黄合犹儋雷.精义穷神致实用,不变生死无去来.天下书生践遗迹,棠荫处处思贤哀."
    ]
  },
  {
    "title": "未知",
    "author": "未知",
    "paragraphs": [
      "骨髓缄藏万古谋,畔牢愁思不禁秋.常怜屈宋鸣中古,不遇丘轲放一头.文赋东坡推典丽,简书西路失归休.看公议论方游夏,岂数苏州与柳州."
    ]
  },
  {
    "title": "未知",
    "author": "未知",
    "paragraphs": [
      "玉井之泉汲又新,腐陈收拾已空囷.铁牛城下三年眼,剨见仇池社里人."
    ]
  },
  {
    "title": "未知",
    "author": "未知",
    "paragraphs": [
      "珪组纷纷蚁慕膻,徇人可否冀超迁.伤哉远略疲中国,恸矣长星出亘天.晋楚春秋书失国,惠昭徒驭竟言旋.朝廷得士为强弱,郭隗来归不首燕."
    ]
  },
  {
    "title": "未知",
    "author": "未知",
    "paragraphs": [
      "乃公振旅来,河湟新奏捷.诗礼壮斋坛,荆州初妥帖.王郎赋缁衣,旦暮刷燕越.从容挽六钧,邂逅记三箧.赏奇必先覩,语怪尤欣惬.樵径曳斑杖,僧窗敷白氎.解颐千虑却,爬痒众宾厌.辕门熊虎士,铁面竦长鬣.椎牛赴大釂,割肉挥长铗.酸寒商公邑,会我萦仕牒.儿嘷羹不糁,女瘦裙剩折.嫉邪发冲冠,忧国须屡镊.侯家有美载,寒冬相煖热.騕褭带青萍,於菟包璅甲.风磴好扶轮,冰溪多病涉.凄凉熊耳下,小雪轻尘浥.升堂语君公,浚治千楼堞.勉勉足兵食,孜孜抚疲苶.政成在简易,可大贤人业."
    ]
  },
  {
    "title": "未知",
    "author": "未知",
    "paragraphs": [
      "孟氏观阙尝鲜新,虬虬栱桷翔青冥.可怜当年百事足,鬼眼未遽窥高明.铺首仓琅百楼耸,宝帘珠带关银屏.风台露榭敞锦缬,朝朝暮暮吹竽笙.鹅溪白茧冰雪清,黄史舐笔研丹青.屏间观者诚粲者,醉颊融煖兰膏匀.金槃滴取宫桃露,点𪑮铅朱三昧处.融怡宿粉晕娇红,一片辞枝三月暮.妙趣忘言心独覩,花好更教宫女妬.彩翎降趾戏宫廷,啄哺驯和谢笼籞.跖石窥盆刷羽仪,天乐凤箫鶱欲举.智者创物仁者守,何嗟及矣何追咎.当时高岸尚微茫,零落萍蓬入谁手.华堂粉壁倚叉竿,五十年前亡是叟.细说盈亏阅今古,我曹知爱当知恶.此间风韵出成都,花上杜鹃啼最苦.见之坐右久弥新,咄咄庸工难与语."
    ]
  },
  {
    "title": "未知",
    "author": "未知",
    "paragraphs": [
      "量力难贪督亢图,冯亭致地祸来欤.摸金公子驱长戟,割地先生醉堕车.乘传有人延剧孟,运筹何术困由余.鬼方政赖高宗克,雅信周公无逸书."
    ]
  },
  {
    "title": "未知",
    "author": "未知",
    "paragraphs": [
      "门庭桃柳人人护,焚屋新遭盗跖余.邻社萧条近尤剧,孙孙子子宝公书."
    ]
  },
  {
    "title": "未知",
    "author": "未知",
    "paragraphs": [
      "岭背泉甘陵谷迁,危亭圜顾尚依然.春兰秋菊无终古,地上居人世世贤."
    ]
  },
  {
    "title": "未知",
    "author": "未知",
    "paragraphs": [
      "为文赤壁并黄坂,奇韵平生想像中.延目练江咨逝水,举头碧落看飞鸿."
    ]
  },
  {
    "title": "未知",
    "author": "未知",
    "paragraphs": [
      "元祐推谐弼,乾坤岂小康.曹参尚清浄,萧傅性刚方.报国无遗恨,兴邦举旧章.累年公议白,名与日星光."
    ]
  },
  {
    "title": "未知",
    "author": "未知",
    "paragraphs": [
      "缠绵思旧赋,沈痛八哀篇.宇宙门人尽,谋谟国史传.高闳人莫及,何代独无贤.欲说源流远,还应笔似椽."
    ]
  },
  {
    "title": "未知",
    "author": "未知",
    "paragraphs": [
      "东坡曾赏南溪雪,他日流芳好事孙.寒祲棱棱裹崧岱,忧端愤愤塞乾坤.赤囊政尔劳边吏,白羽多应落酒樽.太息九原何可作,逸才谁敢赋招魂."
    ]
  },
  {
    "title": "未知",
    "author": "未知",
    "paragraphs": [
      "耀德先王不耀兵,汪洋施泽在生灵.孰违天戒并民欲,不爱邦家嗜虏庭.作俑乱生诚有自,覆车势合亦难停.山河异境伤王导,云海高翔羡管宁.愿以丝毫裨汉室,岂无弓矢毙胡星.愚翁事业空遗臭,经义分明战血腥."
    ]
  },
  {
    "title": "未知",
    "author": "未知",
    "paragraphs": [
      "昼短宵未明,何朝妾觌君.泪滴九霄雨,愁凝千古云.凤藏丹霄晚,鸿遵沙碛远.楼迥眼波穷,轴折离魂断.安得葛陂龙,肉骨丹九转."
    ]
  },
  {
    "title": "未知",
    "author": "未知",
    "paragraphs": [
      "妇慧弗谙事,谓世无离索.洋洋旧依蒲,逐逐难翳藿.冲风递弱羽,烂漫何乡落.忧端埒南山,那堪鲁酒薄.人力末如何,天公良可托."
    ]
  },
  {
    "title": "未知",
    "author": "未知",
    "paragraphs": [
      "别情荼无苦,诀语若为道.日近长安遥,山围烟浪遶.星河通故都,冰雪迫凋槁.回辕尚茫茫,延颈空矫矫.卜归付干策,此策何人抱."
    ]
  },
  {
    "title": "未知",
    "author": "未知",
    "paragraphs": [
      "秦汉西都谁复加,茂陵赋笔大非夸.西瞻周道平如砥,南揖秦山翠削瓜.电尾风鬉蹄逸健,猬髯黧面手高叉.兵微将乏初无奈,贼破功成近可嘉.飘泊荆吴最萧瑟,厌闻胡汉更纷挐.娱宾北榭忘忧酒,侍燕西川没骨花.纵被莼羹当羊酪,未谙舻舫忆骊䯄."
    ]
  },
  {
    "title": "未知",
    "author": "未知",
    "paragraphs": [
      "镂裁雪羽元同质,合辑龙沈更一家.气袭禅僧鼻端白,葩敷溪女鬓唇斜.牵缠芗色诚虚幻,结习因缘可叹嗟.芍药调和传汉殿,酴醾脂泽有浑耶."
    ]
  },
  {
    "title": "未知",
    "author": "未知",
    "paragraphs": [
      "乔公评老瞒,谪仙奇郭令.视远数十载,伟欤真智圣.破贼此郎子,勿反吾同姓.凡才慁世间,鉴裁惟其证.大奸初难辨,明者独深省.若人与斯评,厥重如钟鼎.纷纷女娲土,安在所讥病.惟贤则知贤,丝乱行将整.掩书坐前轩,老眼安敢瞑."
    ]
  },
  {
    "title": "未知",
    "author": "未知",
    "paragraphs": [
      "微生无限死之徒,瓦解丝棼不易图.一篑区区裨大坏,力行踽踽竞长途.韬钤筹策皆摧折,文籍条纲总阔疏.谁料孟嘉为谢傅,笑观蒋干待周瑜."
    ]
  },
  {
    "title": "未知",
    "author": "未知",
    "paragraphs": [
      "去年胡来清水岩,黄河狭隘冬凌顽.戾如飘风速如鬼,犬豕淫虐豺狼贪.探马星奔汗流地,猛士眦裂发指冠.潼雍见兵不及万,半阙甲胄屯河边.隆寒身体例皲瘃,亦复勉强横戈鋋.它司金缯封雍府,犒军纸袄如泥钱.胡人隔水相笑侮,杀身于尔何值焉.同州告急唇齿喻,无兵赴救诚难旃.元戎钤下兵八百,苍头厮养争后先.鄜延诏发五千骑,此日收兵姑自全.平时保甲例乌合,县符迫促挥空拳.甚哉田夫无斗志,一夕惊走如穷烟.汉将苍黄结旌遁,虏骑势合弥山川.关中控弦诚万骑,忠臣义士力可宣.书生命运亦蹇劣,我师疲少邻敌坚.却忆长安无事日,谈及祸乱为尤愆.饭囊酒罋夸厚福,捧土揭木皆才贤.生灵未悉坐何罪,髓脑涂地尤苍天.天公诚能祐戎虏,岂复不解兴中原.案图戎索八百郡,我邦日蹙知谁怜.吴中据江恃舟檝,惴惴栗栗聊偷安.旅人流徙隘城郭,岁事寒薄理势然.去年往矣不须问,安枕而卧祈来年."
    ]
  },
  {
    "title": "未知",
    "author": "未知",
    "paragraphs": [
      "杯杓何人执其咎,胁胁卑卑十年臭.邂逅琼枝解渴心,京洛岂尝开豆蔻.博山沈水烧春昼,采英撷萼春风手.九回虿卷纡余秀,尺六仙围楚宫瘦.痴狂无限热肝脾,盛诧樱桃比垂柳.槁木寒灰不二门,禅功道力何妍陋."
    ]
  },
  {
    "title": "未知",
    "author": "未知",
    "paragraphs": [
      "古风未必今人操,老气休祈大吏欢.扪腹定无奇士术,萧然且作野人看."
    ]
  },
  {
    "title": "未知",
    "author": "未知",
    "paragraphs": [
      "延陵乃有能诗鉴,子路犹为少读书.习气未忘番简册,白头稽古不应愚."
    ]
  },
  {
    "title": "未知",
    "author": "未知",
    "paragraphs": [
      "柑花销殒荔殊小,海上雨云氛气昏.感慨干戈异乡客,愁思骨肉与谁论.白鱼紫笋清庖隶,卢橘杨梅积市门.作吏天涯何所得,一春黄卷伴芳樽."
    ]
  },
  {
    "title": "未知",
    "author": "未知",
    "paragraphs": [
      "鹊巢流庆嗣如参,鹤发人间仰达尊.经眼尽知三世事,含饴已看几重孙.承颜捧诏疏封邑,扇枕温床不倚门.取数西方无量佛,满堂氛馥贝多翻."
    ]
  },
  {
    "title": "未知",
    "author": "未知",
    "paragraphs": [
      "萧同叔子无令笑,緜上之推乃弃官.咸羡此堂称圣善,累从治剧劝平反.晨昏不怠谆谆诲,僮使皆沾泄泄欢.紫诏又当称大国,安舆五马叠荣观."
    ]
  },
  {
    "title": "未知",
    "author": "未知",
    "paragraphs": [
      "平生瓮牖蔀茆菁,江左那无寸土宁.游宦飘然纡幕燕,陋居粗有读书萤.浮生佛脚须当抱,乱世儒衣便欲停.天定灾祥在淫善,北溟安得胜南溟."
    ]
  },
  {
    "title": "未知",
    "author": "未知",
    "paragraphs": [
      "贪得不知义,流风紊四维.珪珇实盲昏,黥髠亦觊窥.谅非跖𫏋才,竞揭椎埋旗.巨猾肆滔天,小丑争攘欺.立国计安出,顾无以家为.三州破竹势,吏卒伤挠隳.越人竟何能,非复尉佗时.壶箪迎王旅,克捷剑之湄.闽府幸宴然,一毫未尝亏.噫吾有以待,致尔由他歧.残蘗失追袭,诸将咸思归.勉哉方伯职,力拯邻邦危.漳滨拏未解,蜂蝎生武夷.姑息倒囷藏,谆复行文移.近事苟目前,远忧那敢知.天运未太平,佛力亦其微.武夫勿告劳,儒冠须出奇.知人与安民,此责诚塞之."
    ]
  },
  {
    "title": "未知",
    "author": "未知",
    "paragraphs": [
      "础湿岚昏近海多,剑霜清刮手亲磨.轮囷马栈非难整,索漠牛衣且勿呵.好住延陵皋泽去,强同溱洧济人过.坐令幽谷迁乔木,盛论中原喻尉佗."
    ]
  },
  {
    "title": "未知",
    "author": "未知",
    "paragraphs": [
      "无穷赏物胡名达,希世纤柔不计金.爱雪并花也延命,掷丝与竹却知音.情闲未绝毫厘念,文艳何妨铁石心.雅倩樊蛮诵长恨,饮茶亦可拟芳斟."
    ]
  },
  {
    "title": "未知",
    "author": "未知",
    "paragraphs": [
      "郎潜华首寤銮舆,连帅元戎十乘车.吏道薛公何必问,史才倚相妙称书.雍容鸠杖朝裾伟,谈笑蒲鞭法网疏.万石恬侯定非晚,闽人安枕梦维鱼."
    ]
  },
  {
    "title": "未知",
    "author": "未知",
    "paragraphs": [
      "淋淋冻雨滴春朝,正月寒威倍凓憀.汩淖不甘劳皂隶,执舆岂必胜刍荛.素餐致寇思长策,失业疲氓想易招.驯伏强豪苏馁乏,济时筹略直须超."
    ]
  },
  {
    "title": "未知",
    "author": "未知",
    "paragraphs": [
      "推明能隼骨专车,按地谈天河洛图.汉魏晋唐皆贯澈,典坟今昔不荒芜.君家庭户闻风旨,吾事分毫等博屠.岂待曲终思雅颂,直缘背痒遇麻姑.预求补益三年艾,深识妖邪九尾狐.博物伟然窥子产,济时岂必愧夷吾."
    ]
  },
  {
    "title": "未知",
    "author": "未知",
    "paragraphs": [
      "绊挽风光数丈枝,曳松拖雪不胜宜.浓铅轻素谁调练,鬰蕙滋兰无等夷.婆律著人酲自解,昆吾雕玉赏尤奇.攀条嚊蕊思京洛,末利晶荧自一时."
    ]
  },
  {
    "title": "未知",
    "author": "未知",
    "paragraphs": [
      "剥圭碎璧昆山颓,天容黯惨凝不开.隋和抵鹊虎兕吼,阳愆阴伏推从来.雀鼠怀安怖入壁,声侔海翻星陨石.疾雷破山万壑沸,急雨悬河平地尺.嘉生春浅才纤毫,季子御雹勤嗟嘷.冲冲凿冰穷谷里,申丰此说殊未高."
    ]
  },
  {
    "title": "未知",
    "author": "未知",
    "paragraphs": [
      "振条裂石寒飕飕,霰集黄昏天为愁.若兰政恐远庭户,健步𣃁本移岩幽.断魂能返神可雪,照夜薰天欲奔月.妖韶敷艳满东风,肤清骨秀无相绝."
    ]
  },
  {
    "title": "未知",
    "author": "未知",
    "paragraphs": [
      "娉然林下趣,仙袂拥书签.心迹清无滓,情声慧且谦.琐窗龟背戏,彤管兔毫尖.十愿独非僭,陶云那得添."
    ]
  },
  {
    "title": "未知",
    "author": "未知",
    "paragraphs": [
      "苍崖有红榴,照眼风棂迥.鹤顶磨丹明,猩唇染罗竟.天然同心蒂,物理有殊禀.青鸟蹙绛巾,奇胶缀琴轸.子云畔牢愁,无偕溱洧赠.思致玉珑松,皎兮丽宫井.江峤琐蛮烟,空烦洛生咏.山僧递形语,呵乃枯禅病.喁讽独移时,鹘没天宇浄."
    ]
  },
  {
    "title": "未知",
    "author": "未知",
    "paragraphs": [
      "呼船起柁乘潮平,掠窗飘箔疏雨倾.漱石枕流东道主,栉风沐雨吾曹行.百寻悬瀑泻绅珮,两边乔木翔枅甍.乞浆满瓯牛乳粥,纵酒下筯驼蹄羹.跻摩顶踵历蹬术,牵挽葛藟披荆榛.荒浪搀差复奄霭,巀嶭屭赑仍棱层.嘷烟啸雨猨鹤宅,绝山航海樵渔能.草衣穴处避世士,木食涧饮安禅僧.芝房云阁无尽藏,月屏风幌长明灯.笑看阛阓一蚁垤,挥斥氛祲投蛮藤.经行石窦解縢𪨗,饮灌匏杓谈淄渑.莫嗔踏碎苍苔色,莫嫌汲浊阴井清.膏肓泉石有鉴裁,腾踔岩崿试股肱.要识石鼓真面目,立置枕几非绘缯.风吹杨叶此山下,欲问故老知谁应.市朝一梦争夺际,山海萧散堪伏膺."
    ]
  },
  {
    "title": "未知",
    "author": "未知",
    "paragraphs": [
      "林杪摘星陨,江干疑烧然.香包浣花锦,冰质藐姑仙.巨擘纷璀璨,丁香吐妙妍.唐亡倾国笑,何物免罹愆."
    ]
  },
  {
    "title": "未知",
    "author": "未知",
    "paragraphs": [
      "闽中谱殊盛,唐相赋初工.万点凝霞赤,三危滴露丛.驱芦抵乌鹊,投李饫儿童.子美吟西蜀,樱桃先后红."
    ]
  },
  {
    "title": "未知",
    "author": "未知",
    "paragraphs": [
      "瘴乡骈琐质,善地最蒲闽.冠绝林间品,难为坐上宾.蟠桃寿天帝,萍实荐居宸.无逸为龟策,何烦万马尘."
    ]
  },
  {
    "title": "未知",
    "author": "未知",
    "paragraphs": [
      "颙昂经世量,超轶尘秕浄.猗欤寻山屐,泛矣随波艇.颜笔振岩崖,戎眼清水镜.平𥬞青云步,何如苍藓蹬.忘怀挈伯雅,寓意弹韵磬.物外赤松期,域中兜率夐.江溟嘘吸际,霞祲廓亏映.龙象千础攒,簦𪨗十方并.弥天各纵辩,酌海终弗罄.公侯诚得一,品物将大定.瞿昙旧摽𫈵,嵌洞尤奇胜.雷唱涧流回,石刻惟人竞.半山琅玕响,一井玻瓈莹.松风瀑水合,时鸟慁人听.慷慨羊邹游,雍容裴白并.溪谷有佳色,题品益光幸.渭滨行将猎,诏促预参乘.王公居客右,羊舌偕赵孟.小人缪好事,大册挟晨暝.击节穆清风,续骚聊比兴."
    ]
  },
  {
    "title": "未知",
    "author": "未知",
    "paragraphs": [
      "能赋凭高所得多,海云岩崿若君何.兼通西竺瞿昙意,欲和南风虞舜歌.怪石甘泉作檀施,长廊古殿荫多罗.相期正始微言绪,诗眼休嫌俗吏过."
    ]
  },
  {
    "title": "未知",
    "author": "未知",
    "paragraphs": [
      "文章三昧亦无多,甄品难甘状杜何.撚脱髭须徒自哂,可怜弹铗为谁歌.腐陈点化为珍玩,翡翠鹪鹩入罻罗.拟续兰台快哉赋,后来作者岂容过."
    ]
  },
  {
    "title": "未知",
    "author": "未知",
    "paragraphs": [
      "忍对三峰閟两山,澹蛾三五韵幽闲.王郎宾席自水冷,君须举玦人舍环.乌涧门阶未尝峻,瑞峰重深一百间.列屋罗帷隔风日,九回沈水纡髻鬟.使君素负凌霄志,臞儒何以换酡颜.龙香小袖酬绿醑,不管紫云私有语.美哉江色酿山光,青琐勤开看烟雨."
    ]
  },
  {
    "title": "未知",
    "author": "未知",
    "paragraphs": [
      "叶实根株尚老苍,龙鳞皋比贵先尝.千林断送诗骚酒,三绝无逾色味芗.烂酝恢台养风骨,涵滋沆瀣结天浆.怕寒僻处深于越,贽贡无阶遇有唐.葱鬰梧楸共庭户,风流芝玉秀斋房.剖缄绛锦纷狼藉,莹手摩尼可比方.頳卵鳞皴雄俎豆,双珠同蒂媚钗梁.摘忧林薄明朝竭,缪论蕉卢几许黄.口腹定非孤寓客,甘腴尽道胜吾乡.峡山高咏诗昌白,韶石英风赋予张.芍药亦能烦驿置,蒲萄岂必擅西凉.弹圜金橘差坚久,瑛赤含桃讵可双.逆目提笼过阛阓,解颐梦渴吸湖江.仲宣鸿笔丝纶手,摩诘清才黼藻光.妙绝拣枝墙欲动,纤攕称擘侍于傍.翰林纪绩延真赏,县长绳愆且弥忘.赐燕行看与怀核,分题今日记升堂.伤时有似少陵杜,上疏岂惟临武羌.深忌河豚恕瑶柱,沈思橄榄过糖霜.词情鉴裁俱超卓,促召龙墀献皂囊."
    ]
  },
  {
    "title": "未知",
    "author": "未知",
    "paragraphs": [
      "何处闻国芗,珍木秀岩谷.高标蕙兰枝,妙辑沈麝酷.叶叶秋声中,霏霏早英蔌.介特有如松,繁华岂惭菊.勃蔚袭轩墀,薰沾满衣服.情人擢纤指,拾蕊动盈掬.蘼芜见离骚,苓藿入谱录.卉裳未可更,鲍肆或争逐.乱插琉璃瓶,于斯殊不俗."
    ]
  },
  {
    "title": "未知",
    "author": "未知",
    "paragraphs": [
      "铁檠知漏永,熠燿照蚍蜉.三策遗当世,一封陈厥谟.甫田须疾耒,巨浸想乘桴.应猝诚乖用,何名道不诬."
    ]
  },
  {
    "title": "未知",
    "author": "未知",
    "paragraphs": [
      "错捐金带子舆台,李典张辽安在哉.济溺我应知大略,摧锋人自得高才.伍符勤选加搜练,戎阃徐图妙鉴裁.引领山西十万骑,中原失御实堪哀."
    ]
  },
  {
    "title": "未知",
    "author": "未知",
    "paragraphs": [
      "退笔残煤作冢池,庶几极力更前追.寻源巴峡涛泷派,得骨柯山铁树枝.京口风云随叱咤,渭川霆电扫端欹.刻舟事往何嗟及,拙目高心付黠痴."
    ]
  },
  {
    "title": "未知",
    "author": "未知",
    "paragraphs": [
      "掺袂东君属此觞,朱明履运返何乡.结成硕果鹂鹒语,吹尽落花桑柘光.梅雨闻君醉山阁,麦风招我步濠梁.惜春岁月那相贷,肠断连山草树长."
    ]
  },
  {
    "title": "未知",
    "author": "未知",
    "paragraphs": [
      "肮脏田官委吏偕,山于吾属倍青哉.星言舆轿蒙茏里,山半振衣嚣哄埃.针水布畦春泽匝,吟风夹路岁寒来.架岩刳木泉悲响,鏁洞白云花烂开.灰冷虚堂敷白氎,爨清一饭脯青苔.欲求出世三空义,一咄疏狂道眼裁."
    ]
  },
  {
    "title": "未知",
    "author": "未知",
    "paragraphs": [
      "建州氓隶敢滔天,乱领妖腰伏乃愆.献馘牙门森㦸纛,解严后庑戢戈鋋.劳归宣润奇材客,勅赐番禺馈米船.劝课蚕桑陈俎豆,顽愚悛悟悔从前."
    ]
  },
  {
    "title": "未知",
    "author": "未知",
    "paragraphs": [
      "都士万家吁盗守,日行三百檄书驰.蛮刀短楯相绳擿,章甫毛锥亦可支.三道来攻吾设儆,千艘利涉尔焉知.三州十万归农亩,櫜戢无穷歌颂诗."
    ]
  },
  {
    "title": "未知",
    "author": "未知",
    "paragraphs": [
      "楚王禁暴惭京观,汉世残民辟徼边.伐叛从来非得已,修文自古属高贤.禽鱼草木无垠惠,乡校康庄议论妍.尽悴使君朝听美,不然海国岂安全."
    ]
  },
  {
    "title": "未知",
    "author": "未知",
    "paragraphs": [
      "槛棂生菌地生衣,釜甑有鱼盘有薇.适俗簪裾取萦挽,累人口腹得岖崎.行看海雾江云尽,却放风台月观辉.拨置图书绝欣慨,一巾一钵款山扉."
    ]
  },
  {
    "title": "未知",
    "author": "未知",
    "paragraphs": [
      "愚翁夸甫骨应寒,宇宙因谁危与安.治道灼知斯鞅妄,中兴窃拟导安难.文章一伎真何益,得失他年极易观.私喜崔骃薄班固,缪贤朱博毁师丹."
    ]
  },
  {
    "title": "未知",
    "author": "未知",
    "paragraphs": [
      "君不见峄山高崖斯相迹,枣木刻模真并失.又不见深之袖手安国碑,帝悟百牛掀倒石.秦唐二子皆有声,何必今人不逾昔.拙工砺器雕不已,印版传书差可贵.方趺图首效碑影,穿凿胶黏总纰颣.凤山之水生琼玖,斲磨光泽坚而黝.文章光艳照千古,玉牒万金吁可剖.刊劖四海多名手,何必区区镌腐朽."
    ]
  },
  {
    "title": "未知",
    "author": "未知",
    "paragraphs": [
      "石井镇初腾一鹗,管城子健斡千钧.已然自足雄吾党,其进祇应轶古人.衣被卉裳殊欲惯,解捐犊佩猾商驯.万锺他日扶危手,五斗怡怡为奉亲."
    ]
  },
  {
    "title": "未知",
    "author": "未知",
    "paragraphs": [
      "建极翊皇舆,蓬庐怀致主.除书肆时夏,提纲众目举.满朝想风采,爱及巾垫雨.平平戒自守,落落进攻取.定倾繄其人,防秋今尚暑.执舆岣嵝岭,栉风闽海浦.破的出新诗,江山缭樽俎.危机见未萌,刚鲠殊不吐.成宪万方瞻,作者七人数.收召无遗贤,商山非为吕.开悟尧舜心,亢宗诚刻苦.闭门逾厥垣,孰与驱驰许."
    ]
  },
  {
    "title": "未知",
    "author": "未知",
    "paragraphs": [
      "昔岁原伯鲁,前日棘子成.所谓悉常事,野哉亦苟生.岂知负孔圣,义理如何行.善饭斯为福,食肉其堪盲.六籍漫不省,千载谁辨明.秦时害文维法吏,赵高趦趄诳当世.小夫无知信可耻,大官不学粗且鄙.深思博问如其智,精义入神以致治.从来廊庙须奇策,乃用弓戈为快意.孔明泽中梁甫吟,著表行师肯倩人.吕蒙孜孜窥往事,知新益解图当今.横槊胡为忘试艺,不文不武伊何遵.嗟予贫贱年将老,学古忧时满怀抱.斯民陷溺岂无说,天下复平要有道.子思立教自明诚,伯业华巅愈贪讨."
    ]
  },
  {
    "title": "未知",
    "author": "未知",
    "paragraphs": [
      "阳厄会百六,骄亢惨如毁.素秋垂二七,十旬赤千里.土田灵龟坼,水车渴乌柅.历时书不雨,槁矣吁田穉.虽然海有潮,何堪井无水.塞鼻炎烟鬰,吹面江风靡.憬俗雪不降,炎洲冰讵履.虐魃岂胜诛,巫尪窘臞悴.雩禜按典彝,祝史殊跛倚.资舟舟已尽,振廪廪余几.枵然望云汉,邈乎嗥屏翳.戎虏未入朝,耕战诚劳勚.收募联什伍,倍蓰给饷馈.伊人亏颗粒,主者遭忿詈.覆载疑亭育,蘧蒢视生类.作为三日霖,霶沱万事理.焦枯已不救,根蘗或可冀.疲民亿万口,生生荷天帝.侏儒一囊足,孤寡千箱赐.三军尽凫藻,邦邑岂小乂."
    ]
  },
  {
    "title": "未知",
    "author": "未知",
    "paragraphs": [
      "奉匜谁过仲卿贤,独泣牛衣枕泪眠.墨误唾花衫未故,诗题摘叶柹犹鲜.凄凉玉雪卿卿意,惆怅房栊步步莲.抚念琴书旧同赏,爵名重刻更巍然."
    ]
  },
  {
    "title": "未知",
    "author": "未知",
    "paragraphs": [
      "芙蓉城阙宜通籍,姑射山头素卜邻.举世难工断肠句,何时再得捧心人.芝兰奕代传遗懿,玉树千年锁暗尘.珍重清风入襟袖,每篇佳处想精神."
    ]
  },
  {
    "title": "未知",
    "author": "未知",
    "paragraphs": [
      "蛮府同僚问字奇,老成衣钵旧箴规.飓风不讶飞黄雀,污渎犹将贷病鸱.前日幕谋非妙伎,今时民瘼愧良医.径从南浦携书笈,吉贝裳衣皂帽帷."
    ]
  },
  {
    "title": "未知",
    "author": "未知",
    "paragraphs": [
      "此间空洞最无奇,整整从绳仅满规.并谱沈芗及苓藿,公言羊质录鸮鸱.秃巾鲍肆穿芒𪨗,争席畦丁与马医.海浸冰销元凯癖,玉杯繁露董生帷."
    ]
  },
  {
    "title": "未知",
    "author": "未知",
    "paragraphs": [
      "束带殊憎市声沸,幅巾聊复隐居寻.凌虚马鞍林峦表,滴翠驼裘涧谷深.个里膏肓空自许,何期烟雨挠重临.长瓶大白开狂喙,绝海驱山叹未禁."
    ]
  },
  {
    "title": "未知",
    "author": "未知",
    "paragraphs": [
      "羊城使者神仙中,苒苒叱驭凌云踪.绣袂吾徒强掺执,解手一举南飞鸿.君侯烜赫标肉谱,文正烈祖忠宣父.典刑付托呼所钟,经国风规俨如故.伤时嗟我思古人,遗直茂勋君世嗣.春秋主盟由范氏,不战屈人从范智.备尝世故无难易,出入淹回俱掌计.世推汲偃似长孺,共怀下惠贤展喜.鸟言夷面吾氓耳,岂弟公清渠自理.声华本实警蛮貊,锋颖天然加峭利.转粮遵海爰究度,并按三河应不避.追车少日便还朝,首出儒林冠循吏."
    ]
  },
  {
    "title": "未知",
    "author": "未知",
    "paragraphs": [
      "天工奇水墨,晴景照檀栾.影动嵇阮爱,笋穿淇渭干.禅翁三昧力,老手一挥间.意匠先鹘落,心造忘笔端.芥胸极蓊蔚,振袖疾飞翰.道妙进乎伎,自得即之安.刚耿在眉睫,岁寒出脾肝.动色娱倾耳,可听非惟观.飒遝掀翠羽,交戛敲琅玕.雷惊碧霄耸,风倒悬崖攀.雨霜斜重势,龙凤飞鸣竿.劲挺加掩冉,英奇阅雕残.缇缯钉墙仞,秀绝袭衣冠.备悉湖州派,恨不彭城看.不可无此君,宁可弗至膰.买林自亏蔽,折槛萦丛攒.房拢侍便嬖,园苑隔扃关.要见一室中,幸容四壁宽.此画会通灵,请公牢𫔎缄.王侯傥奉借,定鏁空厨还."
    ]
  },
  {
    "title": "未知",
    "author": "未知",
    "paragraphs": [
      "云衲撞钟集,鹤衣舆轿来.暂沽彭泽酒,岂碍太常斋.道释纵横说,门庭南北开.皂丛天籁响,棋罢想龟回."
    ]
  },
  {
    "title": "未知",
    "author": "未知",
    "paragraphs": [
      "东隅岭峤纡层出,浓翠春粧日夕佳.僧老林丘党猨鹿,地灵山泽产龙蛇.井泉移得天台脉,洞壑时开阆苑花.可笑篮舆趁斜日,白云回首梵王家."
    ]
  },
  {
    "title": "未知",
    "author": "未知",
    "paragraphs": [
      "长衾大枕寝将安,猘子成擒路不难.充类未应于义尽,去官无责本恭宽.兵戈销弭非吾力,冠剑疏慵强汝弹.新岁举觞嘉善祷,扫清崧颍并凭鞍."
    ]
  },
  {
    "title": "未知",
    "author": "未知",
    "paragraphs": [
      "长鸣天廐起毛龙,万马皆喑一洗中.立仗式仪稽马叟,解骖牵赐有裴公.累年兵火苏黄迹,旧券山河带砺同.揽笔诗翁拟骚雅,雄然台阁快哉风."
    ]
  },
  {
    "title": "未知",
    "author": "未知",
    "paragraphs": [
      "帅贰英英驻节旄,继唐流泽便滔滔.源深东绝三桥市,涨缩西湖二寸篙.沟驶甃坚无旱潦,瓶翻筒漏饮豚羔.私家诵佛千畦稻,官帑收功万斛醪."
    ]
  },
  {
    "title": "未知",
    "author": "未知",
    "paragraphs": [
      "芦笙茆茹野人编,竹几藜床已侈然.月满光临感珠夜,风高冷过曝衣天.酒浮炉肆人呼友,雀啅梅花鹭睨莲.静士兀然方止酒,旧琴不计有无弦."
    ]
  },
  {
    "title": "未知",
    "author": "未知",
    "paragraphs": [
      "劫火吴宫尽,耆年亦已殂.勤拳依佛敕,精苦是僧摸.愿力归兜率,宗风化给孤.禅心不沦谢,楚些漫招呼."
    ]
  },
  {
    "title": "未知",
    "author": "未知",
    "paragraphs": [
      "将军义勇名,蜂蚁尝旅拒.俯迩建赤油,超摇挥白羽.不辞援鼓桴,岂以遗君父.匈奴恨未灭,致官逾哙伍.麾下例千金,赫然士豫附.家庭树曲旃,天街腾露布.平昌平恩侯,议论宁肯忤.万金十千户,募将斩亡虏.列屋鏁名倡,连车载清酤.用钱取水衡,卜宅凌武库.山岳势能移,震电赫凭怒.画地成江河,鼻息吹云雾.私鬬患不怯,公战则先务.可怜金玉帛,殊胜烟埃土.嗟彼绅佩俦,索漠何太窭.试移名将传,予汝频晤语."
    ]
  },
  {
    "title": "未知",
    "author": "未知",
    "paragraphs": [
      "白屋秋声里,蹉跎旅食春.挑灯鲁酒薄,拊枕越鸡晨.学术家传业,风流德有邻.似闻川陜捷,吾道付峨岷."
    ]
  },
  {
    "title": "未知",
    "author": "未知",
    "paragraphs": [
      "群才奔正始,辨论轶髯卿.诸老力推毂,斯文有定评.龙旗叔孙氏,金笔左丘明.杕杜尝嗤点,椒兰足陷倾.穷途乖党侣,陋屋挂冠缨.彰炳流千载,嗟咨奠两楹.桑枌堕兵火,简札落寰瀛.态度云霞蔚,瑰奇珠玉生.渊停真可挹,川驶不留行.机杼班扬旧,笙竽陶谢并.风骚齐穆若,郊岛埒低平.百末芳蜂采,千岐理刃迎.斧斤皆阁束,凿枘自天成.大论尤宏博,短章工冽清.精微演孔佛,刚毅奖周京.粝食何曾餍,高标不朽名.斐然愚小子,钦咏有余声."
    ]
  },
  {
    "title": "未知",
    "author": "未知",
    "paragraphs": [
      "五陵少年铜乳臭,哲肃何甘作牛后.曲合污世乡愿徒,俗学聋瞽纷芜莠.文士规模正始间,风流可喜未曾有.志士机敏常济务,斡旋金谷捷趋走.取乱尤须见兵势,料敌先应决攻守.至言硕画安危机,却顾前思能审究.服戎角力乃兵耳,入幄造膝直御寇.人心天意归有道,务穑训学臻富寿.自古迂儒无益算,盖世奇才实天授.谁能剡牍出公言,明年定取单于首."
    ]
  },
  {
    "title": "未知",
    "author": "未知",
    "paragraphs": [
      "短舞长讴撩性情,狗翻砑鼓醉承平.六么花下西湖集,三叠云凝玉塞声.治世之音岂沦谢,淫哇已极返和清.关雎正雅终知律,前圣尝云畏后生."
    ]
  },
  {
    "title": "未知",
    "author": "未知",
    "paragraphs": [
      "欲澜秋水剪瞳人,愁绝春山傚玉真.擘了荔支抛荳蔻,送钩非复近前嗔."
    ]
  },
  {
    "title": "未知",
    "author": "未知",
    "paragraphs": [
      "珠贯笋弯奇出伦,龙兰入缕叠文茵.芳年长好长欢夜,满意同心同梦人."
    ]
  },
  {
    "title": "未知",
    "author": "未知",
    "paragraphs": [
      "丝毫触石千山泽,喙吻传声万壑雷.信有藓书标洞府,不应俗驾半途回."
    ]
  },
  {
    "title": "未知",
    "author": "未知",
    "paragraphs": [
      "布衣海上看群豕,金门晚跻作三吏.汉主功名气薄云,柄用儒术亲且贵.晓通当世博前闻,自得春秋有余地.臣节俭约君道广,烜赫颙昂仍布被.苍海西南罢远征,恳弃朔方违诏旨.发策不如朱长史,庭论依违何委靡.议诛郭解沮卜式,山东鄙人殊不鄙.流辈纷纷称职难,黄发𩭹髿保终始."
    ]
  },
  {
    "title": "未知",
    "author": "未知",
    "paragraphs": [
      "吏部初学除陈言,学成理达无可删.腐朽点化皆不凡,有如黄河出昆仑.鱼龙万怪随涛奔,志气刚伟充乾坤.灌溉所短夸雄浑,篇什性情礼义根.亦曰余事期知文,弟子皇甫同光尘.师说岂不明渊源,首推燕许润王纶.明堂郊庙严且尊,呜呼古人弗妄云.研钻百家穷典坟,两贤纂组承华勋.演敷奇致开妙门,荡耀四海苏顽昏."
    ]
  },
  {
    "title": "未知",
    "author": "未知",
    "paragraphs": [
      "更生倾侧四斥已,精诚所祈格天地.著明深切安危机,同道萧周数人耳.不容何病见君子,节义政应强国势.幸卿权尹岂尝无,忠正得朋侥冒柅.可怜孤直援又寡,恶恶如风力排诋.汉皇听纳知其忠,左右侧目争摧圮.亲亲公族人莫比,按据春秋忧变异.萧张戮死正人空,挫奸救危宁畏忌.勤勤请抑外家权,社稷安荣长久计.二十余年列大夫,痛切皇舆难坐视.当时不谓秦无人,异世知音诚叹企.乱生祸重英杰资,无竞维人当树置.绛侯博陆在岩廊,高武不复忧刘氏.胡为一篑障江河,谏鼓屡鸣那得济."
    ]
  },
  {
    "title": "未知",
    "author": "未知",
    "paragraphs": [
      "冬燠阳淫遇上春,飞霙爽彻浩无垠.凌霄据壤平洼凸,破块抽萌蚀腐陈.皎洁肌容宜夜觌,培堆靀松诘朝新.匀匀帝泽烝民粒,止止人寰世界尘.野渡舟沈堆鹭羽,豪家堂下散瑶珉.袁生高卧诚清尚,慧可安心奈苦辛."
    ]
  },
  {
    "title": "未知",
    "author": "未知",
    "paragraphs": [
      "从班有子莳陔兰,三贵相承德齿官.政理庭闱贻济美,暄凉枕席问平安.箕裘桑梓人钦羡,滫瀡膏饴养色难.千乘送车倾井邑,剑留传宝涕汍澜."
    ]
  },
  {
    "title": "未知",
    "author": "未知",
    "paragraphs": [
      "太古衣冠绮季风,厖眉鹤骨似霜松.一枰瓜葛为嬉笑,奕叶芝兰真睦雍.珍具乞言端有属,搢绅歌咏庆惟钟.归全五福殊无憾,密印行将一品封."
    ]
  },
  {
    "title": "未知",
    "author": "未知",
    "paragraphs": [
      "芳蕤何蒨绚,尤物真旖旎.五叶映雕栏,三桠骈粉蕊.妍分春月魄,香彻肌骨髓.壁观艳成魔,鹤林神作祟.岂特梅可簪,殊胜麝多忌.野藋与戎葵,犹堪解其秽."
    ]
  },
  {
    "title": "未知",
    "author": "未知",
    "paragraphs": [
      "苍隼卑飞亦将击,素琴不拟贵高张.勾稽俛首亲朱墨,甘旨役心谋稻粱.吏干能称追伯仲,朝端近例寘周行.题名塔庙经坊市,俯瞷烟云越涧冈.相勉三余牵著拟,助栽九畹待芬芳.絷维骐骥初从轭,强劲蒹葭要饱霜.县小官闲无甚责,秩卑俸薄又何伤.公田私亩工夫遍,世阀前修在激昂."
    ]
  },
  {
    "title": "未知",
    "author": "未知",
    "paragraphs": [
      "延陵皋壤决归欤,习气过忧觚不觚.何怪倚门嗟抗脏,近来合乐宠侏儒.过关自欲闻鸡唱,居肆何须较马摸.乖合偶然非汝力,迷途先觉解挛拘."
    ]
  },
  {
    "title": "未知",
    "author": "未知",
    "paragraphs": [
      "著书前古老虞卿,何必穷愁学乃成.驾说精心是家训,修辞肆笔体人情.少年竦跃文章慕,老去冲融道术鸣.流略从今皆指掌,粗令衰世不喑盲."
    ]
  },
  {
    "title": "未知",
    "author": "未知",
    "paragraphs": [
      "𪩘谷窈幽深,映发杉松嘉.击钵半乔木,烧香乱烟霞.穹林擢峭壁,搀竦回环遮.四合山复山,泉籁音响哗.清致满楼阁,道人心靡他.寒磵柹栗秋,暗窗秀枇杷.倦飞暂投迹,脱兔无复罝.茹粲盐酪空,解钏与笄珈.余生愧语偷,逆旅即住家.战鼓震淮甸,雄师奋爪牙.儒士缪揣摩,戎韬政纷拏.才智为人谋,何事丘中麻.冥鸿跨海岱,逝水悲荣华.旷哉游方外,心迹同幽遐."
    ]
  },
  {
    "title": "未知",
    "author": "未知",
    "paragraphs": [
      "去去追濠濮,悠悠平渭莘.荒凉罗雀处,寤寐叱牛频.鸮炙逢希阔,萍虀适酝醇.自谋蝼蚁穴,何以拯斯人."
    ]
  },
  {
    "title": "未知",
    "author": "未知",
    "paragraphs": [
      "豹雾谷容晦,虎风林响寒.通宵喧涧濑,出日照岚峦.掩卷妨作乐,搘筇咏考槃.王孙有窟宅,吾道尚艰难."
    ]
  },
  {
    "title": "未知",
    "author": "未知",
    "paragraphs": [
      "三芝羽人伫,五诫坏衣修.农圃日用事,刍荛无几求.林丘识真趣,城阙罢菟裘.挥斥尘劳客,平生为道谋."
    ]
  },
  {
    "title": "未知",
    "author": "未知",
    "paragraphs": [
      "吞屋糁空嗥越犬,如椽悬乳战吴僧.皛然一色纷无际,飘瞥群花散却凝.人迹禽飞遭屏绝,竹端松顶重何胜.将军逐虏弓刀湿,坐幄书生能不能."
    ]
  },
  {
    "title": "未知",
    "author": "未知",
    "paragraphs": [
      "穷腊末垂风景和,久游诚是我陵阿.牧童笛远鸡凫散,猎户弓鸣猯鹿多.季雅濙濙疑蜜酿,木奴小小似金槎.起溲十裂吴羹酽,止酒陶诗但独哦."
    ]
  },
  {
    "title": "未知",
    "author": "未知",
    "paragraphs": [
      "云际潺湲入下田,田塍级级逗平泉.羊肠荦确褰裳过,蜗壳跧藏插槿边.荷𦰏何人行叹息,馈浆与客更留连.丹霞翠雾皆招隐,一抹残阳众木颠."
    ]
  },
  {
    "title": "未知",
    "author": "未知",
    "paragraphs": [
      "先开媚晴昊,孤艳断魂时.遶树沈烟度,凌寒檀晕披.参横明月观,雪细影娥池.结实冥冥雨,君看雀啅枝."
    ]
  },
  {
    "title": "未知",
    "author": "未知",
    "paragraphs": [
      "冻枿虽臞甚,含英山意催.斲冰冲晓色,绽绿透春回.健步故人信,流芳好事杯.不论山水僻,往往拾香来."
    ]
  },
  {
    "title": "未知",
    "author": "未知",
    "paragraphs": [
      "国香倾国色,天质殆天怜.含笑冰崖侧,无言石濑溅.湘娥愁暮倚,孙令馥终筵.卜夜多松炬,玉容殊更妍."
    ]
  },
  {
    "title": "未知",
    "author": "未知",
    "paragraphs": [
      "晋公宾佐选,英毅冠朝端.三日拂冠剑,一时增羽翰.世家存器质,国论伫图难.从此抛经卷,青毡拜近官."
    ]
  },
  {
    "title": "未知",
    "author": "未知",
    "paragraphs": [
      "君年有余富,我老渐来侵.莽苍麏鼯野,峙停鸾鹄音.藜羹秉觚牍,筚路向山林.商略古人意,孜孜不患深."
    ]
  },
  {
    "title": "未知",
    "author": "未知",
    "paragraphs": [
      "未拆娇红浅紫骈,差差众叶翠翘然.误称兰艳风流冠,且纵桃夭万一怜.列槛闭帷增峭烈,诉杯阁笔负婵娟.司花处子春风面,醲态奇香想象焉."
    ]
  },
  {
    "title": "未知",
    "author": "未知",
    "paragraphs": [
      "茂林翠𪩘碧潺湲,凉月白云飘素筵.几杖逍遥领其会,佳哉蒨绚有余妍."
    ]
  },
  {
    "title": "未知",
    "author": "未知",
    "paragraphs": [
      "我念热客辞,怀哉冷泉游.此水暨此山,清便物殊尤.澄渟快一生,晶澈夺两眸.青瑶碧玻瓈,三顷方能侔.澡雪戏{山豦}间,大川漫悠悠.浣瀹鉴临际,千仞险何求.面堂浸几筵,泛桨飏扁舟.泠泠析酲惛,一一数𫚥鳅.当阶掬珠璧,欹枕拖纶钩.雷霆落闸喧,雪霜浮涧流.京江谢洁滑,苕霅雄偏州.月夕了无滓,暑天常似秋.拜尘付一咍,汩泥亦包羞.愿浴岐山凤,勿饮荆州牛."
    ]
  },
  {
    "title": "未知",
    "author": "未知",
    "paragraphs": [
      "示病刘松殊不饮,烁燔汗眩兀如痴.尘嚣堀堁东山扇,汩浊祇惭叔度陂.茗汁粟浆回渴梦,大门高屋惮炎曦.生灵惴惴苗同槁,救暍哀祈风雨吹."
    ]
  },
  {
    "title": "未知",
    "author": "未知",
    "paragraphs": [
      "越吟吴咏两参商,我那皋原侬水乡.赤地千仓待舂簸,炎飚九夏剧晴阳.云霓不族讼风伯,雷电惭劳驱毕方.独卧嗟咨龙伯懒,梦乘天驷洒淋浪."
    ]
  },
  {
    "title": "未知",
    "author": "未知",
    "paragraphs": [
      "学究村村自谓贤,西京泾渭派沦涟.古人圣处工研贯,新义阿时力洗湔.炳阔多闻包宇宙,閴寥余韵出蹄筌.飘然径造骚人室,老愤应加视后鞭."
    ]
  },
  {
    "title": "未知",
    "author": "未知",
    "paragraphs": [
      "云将𪿫车来御敌,雨师箭镞插于房.西成一颗望千滴,跋扈朱明未可量."
    ]
  },
  {
    "title": "未知",
    "author": "未知",
    "paragraphs": [
      "炎牺分纪到先秦,散脱前闻待发明.处士妄谈纷战国,专门阿党蔽西京.尘沙涤荡川归海,故实符同史与经.梦奠老人遗意得,摩天巨刃不留行."
    ]
  },
  {
    "title": "未知",
    "author": "未知",
    "paragraphs": [
      "貌从周孔讥诬伪,臆断诗书悉抵梧.悟鉴精明原本末,讨穷商略较锱铢.所存偶免随秦火,不喻遗忘笑汉儒.理胜凛然词旨达,知音傥遇圣人徒."
    ]
  },
  {
    "title": "未知",
    "author": "未知",
    "paragraphs": [
      "常娥偕婺女,万里玉京会.云璈阕未终,莫霭黯愁对.真人一謦欬,开阖随霁晦.寒波扬广廷,清光一年最.顷刻人间世,银色化诸秽.法士屏杯杓,痴儿恋珍贝.皆言此宵乐,复欲何时醉.蟾宫正植璧,星潢亦委佩."
    ]
  },
  {
    "title": "未知",
    "author": "未知",
    "paragraphs": [
      "生涯一笑槁梧横,叶下寒波收潦清.金钿露香花近信,乳泓云拨酒新萌.岷人罢赋家四壁,洛客懒吟棋一枰.流落粗疏分樵牧,故人衮衮任公卿."
    ]
  },
  {
    "title": "未知",
    "author": "未知",
    "paragraphs": [
      "买僮贷宅愈迂疏,颖士皆能讲旧庐.典学前闻质郯子,天人定胜取申胥.未应孤负囊中笔,粗尔消磨架上书.借问棼丝谁任理,岂惟短发每晨梳."
    ]
  },
  {
    "title": "未知",
    "author": "未知",
    "paragraphs": [
      "鸟咮倾蓝雨春霁,琼芳入眼雾冬昏.一枝肤雪壶中曜,静几低窗养晏温."
    ]
  },
  {
    "title": "未知",
    "author": "未知",
    "paragraphs": [
      "真态妖香自不言,斲冰修月妙无痕.直须哜啜松风碗,岂患诗魔渴醉魂."
    ]
  },
  {
    "title": "未知",
    "author": "未知",
    "paragraphs": [
      "坐消床刃肘生胝,寓目危亭汗漫期.奄霭烟岚客愁绝,高明茨苇屋云谁.治城廛肆吁吾有,近市尘嚣懒汝移.金刹仙梯霞祲近,云𫐌风马往来驰.鹤鸣华表青田志,雁引边沙朔气飞.越北燕南纷会解,伧音憬俗寖相知.薮丘水竹挥毫助,友爱朋从摄袂随.老钝贪追仲宣赋,达生不泥子长奇."
    ]
  },
  {
    "title": "未知",
    "author": "未知",
    "paragraphs": [
      "驯和乃宗竞,攻苦更家丰.不失蒸尝职,无非女士风.南陔泣笄冠,中馈叹光鸿.夜绩灯谁续,承承锡祚隆."
    ]
  },
  {
    "title": "未知",
    "author": "未知",
    "paragraphs": [
      "紫微内史世常扬,鹤发尊荣侍膝旁.桂籍连枝皆挺特,兰陔六艺竞芬芳.云霄门阀公侯拜,藻斧渊源典册光.水击三千由积厚,天资九十恃康强.青衿缟素行师服,挽铎讴吟广柳箱.大启新阡高冢舍,义方不羡窦家郎."
    ]
  },
  {
    "title": "未知",
    "author": "未知",
    "paragraphs": [
      "稍费江南万侧厘,多誊符檄喻亡齐.宽然折箠可入汴,已见票姚擒日䃅."
    ]
  },
  {
    "title": "未知",
    "author": "未知",
    "paragraphs": [
      "祖生晚节并刘琨,独免声消贾谧尘.虎士淮淝初小捷,谢庭兰玉绝常伦."
    ]
  },
  {
    "title": "未知",
    "author": "未知",
    "paragraphs": [
      "直哉十寻干,亭亭无附枝.纡哉独纵肆,蟠据何离奇.垂髯鬰千霜,蛟臂犀兕皮.揉刚为谦屈,至高而听卑.攀玩凡几曲,凛冽英雄姿.杰卓矧尚同,摆落造物为.进乎绳纆外,诡异有所施.激耳奏竽瑟,超世腾龙螭.横秋老气逸,轶材那绁羁.高可容冠舆,清甚生泠飔.先容器万乘,爱身恐无辞.抑抑卫武公,逮下文王妃.筇竹与酒壶,挂空憩寂时.客来秋冬际,狗驷车鸡栖.有僧扪翠拂,擎跽求此诗."
    ]
  },
  {
    "title": "未知",
    "author": "未知",
    "paragraphs": [
      "大门人望旧旌旄,岭表泷头罄错刀.中馈从谁合红卺,邮亭自诡絮征袍.青衫九品非君愠,黄卷连车慰我曹.兰蕙满山山水县,遥知放意咏离骚."
    ]
  },
  {
    "title": "未知",
    "author": "未知",
    "paragraphs": [
      "抚编屡叹才谟远,早岁升堂拜若人.亹亹听言皆破的,龙蛇蟠屈负经纶."
    ]
  },
  {
    "title": "未知",
    "author": "未知",
    "paragraphs": [
      "奕枰著著穷机变,庖刃恢恢中会通.世俗吏能那并比,汗颜血指竟何功."
    ]
  },
  {
    "title": "未知",
    "author": "未知",
    "paragraphs": [
      "九原英魄谁能作,规略千条殆可寻.佐佑艰难揣夷狄,似兹举措好为霖."
    ]
  },
  {
    "title": "未知",
    "author": "未知",
    "paragraphs": [
      "妖娴十五余,清春破瓜初.婉腻讵如玉,凌风素云裾.莺燕妬声实,窈心自有夫.取怜逆万目,白地肠应无.惶惑少年士,逐麋不顾菟.倾囊买消渴,借问谁家姝."
    ]
  },
  {
    "title": "未知",
    "author": "未知",
    "paragraphs": [
      "夷德贪婪汉财贿,莫惜金多能使鬼.喷玉难拘伏波式,上驷超摇献天子.子今叱驭湘南裔,桂岭下下复高高,鸟惊兽骇征人喟.当官官事从容理,思马斯臧由此始.电尾风騣未平齿,绝壑踔山如历块.执驱效牵髯校尉,槽枥经由书殿最.谢公总统修戎备,二柄德刑兼两寄.不矜吾党愈推能,宵旰潜心活国计.杂沓英豪乘虎骑,日辟神州一百里."
    ]
  },
  {
    "title": "未知",
    "author": "未知",
    "paragraphs": [
      "少年相尚依阿语,老大回看不住心.望道尊师岂盲进,忧时论事敢浮沈.侏儒饱死嗤方朔,悬罄饥贫类展禽.好古宜交鲁卫士,豳风咀噍有遗音."
    ]
  },
  {
    "title": "未知",
    "author": "未知",
    "paragraphs": [
      "妨人作乐屏书签,阁笔无情复强捻.执御祇应曩规范,锻金不假别锤钤.花开咄咄人清苦,鸟哢声声梦黑憇.出世世间皆有道,糟醨𫗦啜量难兼."
    ]
  },
  {
    "title": "未知",
    "author": "未知",
    "paragraphs": [
      "汪汪西步桃花候,去去南峦苍狗云.日煖汀沙牧人梦,春嬉凫鹜野夫芹.缭郛左右交流浍,彼岸烟昏涨梓枌.颔首悠然辨真趣,会心比况有奇闻."
    ]
  },
  {
    "title": "未知",
    "author": "未知",
    "paragraphs": [
      "熟美酣馨迸佳瑞,晕棱红碧化神工.根株肇自韩郎染,葩蘤人间一洗空."
    ]
  },
  {
    "title": "未知",
    "author": "未知",
    "paragraphs": [
      "沈芗亭北压栏杆,眩耀荧煌障幄宽.不薄官梅伴飞霰,只饶兰蕙楚骚寒."
    ]
  },
  {
    "title": "未知",
    "author": "未知",
    "paragraphs": [
      "庐陵涑水携参佐,媚紫娇黄左与姚.何物山丹衒流俗,雒生懊恼愠蓬飘."
    ]
  },
  {
    "title": "未知",
    "author": "未知",
    "paragraphs": [
      "身将抱瓮灌田畴,老大徒伤鬓已秋.滞念生缘宁故我,济时及物勉前修.勃磎行世终刚介,重惜尤人返自求.塞马未尝矜得俊,湘猨不在较群猴."
    ]
  },
  {
    "title": "未知",
    "author": "未知",
    "paragraphs": [
      "东省西台除吏目,轶才勿谓得途赊.孰云相贰徒劳职,政恐东南弗复加.常衮颁宣礼翘秀,仲翔好事走幽遐.口占十吏传州檄,指画千条靖海涯.榕木覆街飞皂盖,荔园供饷赫凝霞.政平讼简清如水,能赋登高墨似鸦.咻彼夷音姑洛咏,归来越橐换吴娃.抠衣岑范钦高致,谈舌澜翻泼贡茶."
    ]
  },
  {
    "title": "未知",
    "author": "未知",
    "paragraphs": [
      "萧骚暗响空阶滴,复值幽人对榻时.旨趣逍遥称漫叟,锋铓扞格愧神锥.愿摈谢万令闲处,实藉陈平屡出奇.心境卧轮非别伎,少年狡狯赴无为."
    ]
  },
  {
    "title": "未知",
    "author": "未知",
    "paragraphs": [
      "广轮函丈中唐甓,安得青松柏筿柟.兰菊葵荷聊代匮,鸟乌鵞鸭粗相谙.中田他日规蜗舍,诸𪩘白云萦翠岚.耕殖自营天韵佚,世芬妨道岂宜躭."
    ]
  },
  {
    "title": "未知",
    "author": "未知",
    "paragraphs": [
      "江国緜蛮登俎味,篛缸渍畔糁盐醯.坐愚糜殒追时好,嗟汝头颅不自知."
    ]
  },
  {
    "title": "未知",
    "author": "未知",
    "paragraphs": [
      "獠羞峦错儒庖溽,熊掌大嗤牛尾狸.饫脔羊膀与驼蹠,芳辛咀噍半酣宜."
    ]
  },
  {
    "title": "未知",
    "author": "未知",
    "paragraphs": [
      "镘圬累瓴甓,几席面春丛.林坞纯真趣,衣巾质古风.宁非迂叟合,岂与漫郎同.不巧姑云尔,何妨诗更工."
    ]
  },
  {
    "title": "未知",
    "author": "未知",
    "paragraphs": [
      "崆峒日煖岚峦丽,章贡桃花春涨豪.避传封人候骢马,道旁武吏各鞬櫜."
    ]
  },
  {
    "title": "未知",
    "author": "未知",
    "paragraphs": [
      "贾生纂著五十八,元叹风规自伯喈.贪吏革心宽贬坐,顽甿耒耜不椎埋."
    ]
  },
  {
    "title": "未知",
    "author": "未知",
    "paragraphs": [
      "冷坐从嘲瓶井眉,俗流浅拙更忘遗.道鸣庶矣多闻力,建武官僚旧汉仪."
    ]
  },
  {
    "title": "未知",
    "author": "未知",
    "paragraphs": [
      "澹沱东风酒一巵,笙篁鸡鞠傲春晖.绿波泛滟心微荡,邃苑提携手未挥.藿靡莎长萦冶步,猗傩花亚罥薰衣.桃溪飞弹游童过,竹坞闻棋道士归."
    ]
  },
  {
    "title": "未知",
    "author": "未知",
    "paragraphs": [
      "象骨岩居闽府教,江海两封黄纸召.孤云自南仍更东,阻觐尧蓂友廊庙.讲通明论毗昙经,一佛出世祇为人.凝师白傅有真契,凿齿弥天必相值.河汉滔滔渺涯涘,三反九折时游戏.簦𪨗跻堂累千辈,鍧雷激电非思议.毫忽微差失大千,同尽鸳鸿与蝼蚁.菩提一切皆具足,刮膜分光诚岂弟.体味龙宫七佛书,卢老面目云何是.余生流浪无明窟,回首尘尘非自己.季咸鬼眼必见窥,和璞妙算应不遗.大士知言善呵蔽,朝闻夕殒甘如饴.疑蛇一祛病当愈,识路还家要有时.金华士女涕泗流,胡为决往龙翔游.是间虽住亦非住,奔轶常行祖师处."
    ]
  },
  {
    "title": "未知",
    "author": "未知",
    "paragraphs": [
      "琳馆屡青书带草,玺封荐捧紫芝泥.寅车暂此纡台绂,黄阁依前执命珪.表按山川袴襦内,劝农云水插秧齐.论毗国是惟公韪,令顺民心不曰卑."
    ]
  },
  {
    "title": "未知",
    "author": "未知",
    "paragraphs": [
      "代天襟量服英髦,能扈王舟出海潮.轻重裴公陈梗切,安危汲孺绝麾招.吟牋访古羊腾石,奕局行春柯烂樵.谢傅不应丘壑尚,绝尘机警冠当朝."
    ]
  },
  {
    "title": "未知",
    "author": "未知",
    "paragraphs": [
      "山林引避一无求,遄返岩廊岂自由.圣主尊贤载谟诰,故家纪善付春秋.公诚愿奖朝中意,密勿谋先天下忧.臭味久令参籍湜,斐然攀赋畔牢愁."
    ]
  },
  {
    "title": "未知",
    "author": "未知",
    "paragraphs": [
      "属词更听三年后,为善须无一念乖.孔里高高若崧岱,论思积习见岩崖."
    ]
  },
  {
    "title": "未知",
    "author": "未知",
    "paragraphs": [
      "紫微鸡省待论思,少作英辞寤柬奇.高浪驾天输朗汉,紫霄即日奋长离.然明东里今同道,德裕封敖适此时.应笑迂慵畸已甚,呜呼鹤𪩘缀蝉枝."
    ]
  },
  {
    "title": "未知",
    "author": "未知",
    "paragraphs": [
      "亟纾多难一群心,惕厉咨嗟憯测深.汉制春温劝敦本,周家夙戒岂无箴.该淹伯始万端理,烦悉姬公五诰寻.愈近清光缀经席,皇风如玉亦如金."
    ]
  },
  {
    "title": "未知",
    "author": "未知",
    "paragraphs": [
      "隐士云凝北山麓,将军树竦碧崖寒.乌犍户富犂千亩,苍簳梯空擢万竿.荦荦马鞭贪快睹,森森僧席饫奇观.未应泉石减天竺,自古英灵招考槃."
    ]
  },
  {
    "title": "未知",
    "author": "未知",
    "paragraphs": [
      "夕阳红晒稊生粉,晓露凝清栗脱蓬.乐岁人并厖彘饱,高城地隔马牛风.禽鼯天籁互鸣啭,林薄山屏竞蔚蓊.采杞撷芎薪水暇,吾从庞老兴何穷."
    ]
  },
  {
    "title": "未知",
    "author": "未知",
    "paragraphs": [
      "越罗初御柳烟深,慵病相从老见寻.酒罢尘杯胶燥吻,春无顾借一分心."
    ]
  },
  {
    "title": "未知",
    "author": "未知",
    "paragraphs": [
      "何人亹亹共挥麈,有物娟娟散百花.不向个中吟蓓蕾,久晴风日涨尘沙."
    ]
  },
  {
    "title": "未知",
    "author": "未知",
    "paragraphs": [
      "泉下颜光禄,二纪瞻马首.停骖肃松槚,风节应不朽."
    ]
  },
  {
    "title": "未知",
    "author": "未知",
    "paragraphs": [
      "源深派河汉,蹙蹙寻常窄.嗜芰借甘滋,无涯君子泽."
    ]
  },
  {
    "title": "未知",
    "author": "未知",
    "paragraphs": [
      "易经传父子,前后弓帛贲.衣钵堂室中,千古发潜秘."
    ]
  },
  {
    "title": "未知",
    "author": "未知",
    "paragraphs": [
      "昼扃熟鹿守,晨启素鸦驯.延陵挂孤剑,吴月照峩岷."
    ]
  },
  {
    "title": "未知",
    "author": "未知",
    "paragraphs": [
      "以心为形役,徇人失天真.蕨薇与杞荑,求仁始得仁."
    ]
  },
  {
    "title": "未知",
    "author": "未知",
    "paragraphs": [
      "蚁封于何险,醯鸡岂必嗤.须弥一目了,亭中大然之."
    ]
  },
  {
    "title": "未知",
    "author": "未知",
    "paragraphs": [
      "龟雒俨如故,玉灵诚有知.归舻带江海,澡濯我清伊."
    ]
  },
  {
    "title": "未知",
    "author": "未知",
    "paragraphs": [
      "辋川题作浪,武昌栽属官.爱思如孔阶,茸髯摆奇观."
    ]
  },
  {
    "title": "未知",
    "author": "未知",
    "paragraphs": [
      "怀仙津步翳,凡圣隔两尘.长统植园果,老幼分甘珍."
    ]
  },
  {
    "title": "未知",
    "author": "未知",
    "paragraphs": [
      "侧生昂九霄,萧森谷量簵.溪岚翠欲滴,尘外嵇阮趣."
    ]
  },
  {
    "title": "未知",
    "author": "未知",
    "paragraphs": [
      "瓜瓠成时肆割烹,芰莲相属足逢迎.扫宽堂庑嚣烦解,汲冷盆壶颒濯清.畏景贤愚殊苦乐,凉飚遍洒不堪名.倦禅谩许𫄨衣挂,秋朔逍遥竹几横."
    ]
  },
  {
    "title": "未知",
    "author": "未知",
    "paragraphs": [
      "冷澈鸡苏水,疏凉蝉翼绡.山林等袢燠,江浙剧枯焦.荫暍恫生聚,吁雩诉泬寥.乾坤棋鬬劫,终局算亏饶."
    ]
  },
  {
    "title": "未知",
    "author": "未知",
    "paragraphs": [
      "宿舂仅有忧将竭,嘉穗连云委暵旸.厦屋珍台求暂寓,桃笙葵扇殆难当.荷烝兰藉肴溪涧,藕脆萍馨饭莽苍.龙火西颓已辰浃,何时得见雨浪浪."
    ]
  },
  {
    "title": "未知",
    "author": "未知",
    "paragraphs": [
      "娇酣拟谁似,韵甚莫为怜.矧肯媚尘俗,诚能降佛仙.洗君凡眼肉,嗟汝淤泥贤.三六驼颜侣,荡舟从妬妍."
    ]
  },
  {
    "title": "未知",
    "author": "未知",
    "paragraphs": [
      "匆匆五十化,己往固莫及.祠官閴中隐,歉岁尸糁粒.毁方非瓦合,知白无伊鬰.世悦邹骆驼,我贤扬执㦸.浮云傥来寄,最贵非儒术.尘缘且复且,只尔殊易辑.古人学易年,所爱岂儿剧."
    ]
  },
  {
    "title": "未知",
    "author": "未知",
    "paragraphs": [
      "硙霏白雪舂云子,盘摘黄金割蜜房.组织翻腾不停杼,芳甘酝酿馈先浆.西成仅有储囷窄,中土才归置枕康.敕赐宗盟旌德刹,扈阳珍木蔚葱苍."
    ]
  },
  {
    "title": "未知",
    "author": "未知",
    "paragraphs": [
      "三杯卯酝雨轻寒,鼓腹侏儒恃县官.樵指汲肩亲课督,僧签禅榻谢雕钻.龛灯危蕊挑停久,编秩雌黄点𪑮干.未许汉阴修浑沌,周诗三百近研观."
    ]
  },
  {
    "title": "未知",
    "author": "未知",
    "paragraphs": [
      "未应牢杜敬通关,寄傲足怡元亮颜.冗龊凡庸何异目,粗疏潦倒幸投闲.平生那识贾三倍,晚节犹窥道一斑.调燮裁成真大治,茂弘先进实非孱."
    ]
  },
  {
    "title": "未知",
    "author": "未知",
    "paragraphs": [
      "天然龊𫘤千金子,憬彼𪫺民亦有徒.蹴踏惟应怯龙象,灌输何足计瓶盂.神锥曾见汝颍士,道韵也欣山泽癯.栗尾著书趋圣处,老勤端恐负师模."
    ]
  },
  {
    "title": "未知",
    "author": "未知",
    "paragraphs": [
      "建安谋首先文若,武德机神重伯襃.此士不妨门第美,于今景仰太山高.卓哉二贤强百万,何较九牛于一毛.异代爱才尊尚意,纷纷萎腐见儿曹."
    ]
  },
  {
    "title": "未知",
    "author": "未知",
    "paragraphs": [
      "横槊褫神佩,追随井钺军.周旋圉徼最,首虏驿书闻.斡榷承心计,污邪续力耘.门庐必高大,训子扩儒文."
    ]
  },
  {
    "title": "未知",
    "author": "未知",
    "paragraphs": [
      "文章尘粃懒详论,吏术粗芜昧旧闻.钝惫康庄输轶步,精强省寺称公孙.咨吁国计神资略,嚄唶戎容壮扞藩.咄咄书痴公事闲,蝉鸣官柳梦余魂."
    ]
  },
  {
    "title": "未知",
    "author": "未知",
    "paragraphs": [
      "三就可怜繁马颈,一鸣须信绝鸡群.絷维才骏殊旌别,籍甚名声奈耳闻.浩渺池庭辈鸿鹭,腾轩馆殿擢兰芸.相容历稔逃诗债,大白惟当浮劝君."
    ]
  },
  {
    "title": "未知",
    "author": "未知",
    "paragraphs": [
      "悠悠疏逖皮冠守,朝著于何置漫郎.不计少多凫藻泛,岂怀吞啄鹤轩昂.执舆投刺初嫌闹,视荫言归久蹈常.饮酒读书私务尔,涣然意喻俾言忘."
    ]
  },
  {
    "title": "未知",
    "author": "未知",
    "paragraphs": [
      "臞儒花裓戒,畴昔井眉箴.危绿擅丘壑,攒丛芗弁簪.殷勤莳芳墢,浪莽纵疏森.迥映晴空馥,乘凌阴霰任.狂俦萦栩蝶,尤物富芳心.玉蕊真人驭,铃斋水部吟.烧灯助斜月,吹角伴横参.树下幽禅观,琼蕤政糁襟."
    ]
  },
  {
    "title": "未知",
    "author": "未知",
    "paragraphs": [
      "贤贤高哉古黔娄,独辨真趣肩夷由.市朝慕诱吁竞求,求仁丘壑良远谋.白云抗志耕平畴,炎天葛制冬鹿裘.邂逅孤豚笑肥牛,拨剌廉鱼脱金钩.雄鸡曳尾惮俎羞,鹪鹩一枝绰余庥.楚楚奢靡翾蜉蝣,下士阉然媚俗流.嗟嗟此病云何瘳,渊源友尚颜轲俦.袯襫有暇从帣鞲,形为心役无深尤.貂蝉夸诧出兜鍪,驷马高盖忧人忧,才殚力尽长不休.上士凌霞宅岩幽,千镒鹤书那转头."
    ]
  },
  {
    "title": "未知",
    "author": "未知",
    "paragraphs": [
      "清沂雩舞蹈前模,风咏先生于𫇭于.论述殊堪露门召,镌摩已化兔园儒.台评公雅铦锋锷,杖齿袁遗抱笔觚.草木溉培裁昼暇,忘忧兰桂富芳荂."
    ]
  },
  {
    "title": "未知",
    "author": "未知",
    "paragraphs": [
      "筮仕棓生繇莫京,温凊一亩夙经营.南陔弦诵给甘旨,北阙簪裾负屈声.秦刻唐刊储墨妙,齐衢鲁庙擅文鸣.建安正始源流远,详味风规蹑玉清."
    ]
  },
  {
    "title": "未知",
    "author": "未知",
    "paragraphs": [
      "群空冀北食场稭,蹙踏崔嵬憇鹤台.泉石系心终眇邈,炎蒸烁体纵恢胎.蒂怀寓眼勤呵咄,专气怡神愿力陪.公馆亦须延异士,珍包奇酝肆筵开."
    ]
  },
  {
    "title": "未知",
    "author": "未知",
    "paragraphs": [
      "褫𫄨肆簟扇忘闲,轿担肩頳走市阛.湫隘蛙蜩讙嘒里,扫除风月广轮间.曷云时燠长无冷,却谓天高只好还.传癖词源粗超轶,拟如梅尉乐吴山."
    ]
  },
  {
    "title": "未知",
    "author": "未知",
    "paragraphs": [
      "洗砚酬缄复论文,金书瑶笈忌膻荤.搔头冷枕遗簪弁,澣垢凉床洁帨帉.炀灶筚门无量燠,夏畦褐父若为芸.鸿飞遵陆抟寥廓,凫鹜胡然顾涧芹."
    ]
  },
  {
    "title": "未知",
    "author": "未知",
    "paragraphs": [
      "窥见吕臣非奉己,可怜甘茂取宜阳.敢晞激激苏门啸,老去悠悠孔里狂.公利噫乎入私帑,滥吹窃尔耗官仓.座铭枕几槃盂警,九鼎何心斥被𤮊."
    ]
  },
  {
    "title": "未知",
    "author": "未知",
    "paragraphs": [
      "墨绿螺青金翠耀,鬻讴沽笑泥娱遨.兹辰傥卜吾髯夜,陶写醉醒双凤嘈."
    ]
  },
  {
    "title": "未知",
    "author": "未知",
    "paragraphs": [
      "畸情灰灺妙龄怀,佳月澄虚适与偕.隐几嘘天嗒然趣,参同九锁启仙阶."
    ]
  },
  {
    "title": "未知",
    "author": "未知",
    "paragraphs": [
      "紫绛李杨卢杏黄,红腮脆碧磊篝箱.春风媚世葩华过,夏日荐茶冰蜜尝.瓜步它时邵平意,木奴晚节李衡穰.君看饤坐百端辑,腐蠹萧然自弭忘."
    ]
  },
  {
    "title": "未知",
    "author": "未知",
    "paragraphs": [
      "岷江浮万里,吴峤驻弥年.笑理归艎去,牢愁失眼前.德门桑梓盛,佳郡鹡鸰联.委寄参羊陆,宜知备敌先."
    ]
  },
  {
    "title": "未知",
    "author": "未知",
    "paragraphs": [
      "东都人陆海,游集若为忘.筮史同微货,僧坊共小凉.卜邻栖辇毂,返旆促囊装.巽坎知人意,奔腾达侍旁."
    ]
  },
  {
    "title": "未知",
    "author": "未知",
    "paragraphs": [
      "仲氏新裁汝南诺,元昆聊舣具区舸.一竿暇豫临流赋,五咏荒唐处士歌.道号散人宜拜表,朝班都士好鸣珂.染髭膏面诚牵勉,老矣迂疏可若何."
    ]
  },
  {
    "title": "未知",
    "author": "未知",
    "paragraphs": [
      "朔驾虞巡陟,南沿禹会幽.诒谋开上圣,多事酌鸿猷.道妙仙心廓,文昭帝作优.秋风旧汾水,海岱忽藏舟."
    ]
  },
  {
    "title": "未知",
    "author": "未知",
    "paragraphs": [
      "大器提擎力,怀生渥泽滂.本枝繁盛衍,礼乐懋容光.脱屣吁勤倦,置邮辞慨慷.申胥不为己,定胜泣穹苍."
    ]
  },
  {
    "title": "未知",
    "author": "未知",
    "paragraphs": [
      "英英批凤杰,遗懿诵高堂.淑质宗姻慕,慈怜寿凯康.委蛇瞷夫子,勤苦养尊章.驹隙八旬促,兰陔怆陨霜."
    ]
  },
  {
    "title": "未知",
    "author": "未知",
    "paragraphs": [
      "遐年畀东榻,流庆羡停储.吊者九皋唳,幽夫百岁居.鱼轩川上逝,石窌墓前书.绝妙斯铭勒,宁惟崔蔡如."
    ]
  },
  {
    "title": "未知",
    "author": "未知",
    "paragraphs": [
      "冶荡淹娴谁尔令,五陵妍𫘤可怜生.兰堂委巷喉呀啭,信有秦声非越声."
    ]
  },
  {
    "title": "未知",
    "author": "未知",
    "paragraphs": [
      "进贤哗玉青云侣,十二阳秋閟城府.飞鸣众里何少多,根墢道旁诚李苦.肃然注仰耋浮图,珍重谁家木居士.袖章陈列有伦叙,终更右移聊改步.贝多小品老耽伽,高屋帽檐持论古.丹青简素写真行,茗酝鲞腒频草具.俸清不足赈贫交,雨潦涉旬鱼跃釜.时书檄尾文昌台,月曳敝裾槐棘府.昔贤浩歌金马门,或亦箪瓢松菊主.空空自笑两端竭,志愿不应惟阿堵.初平兄弟羝眠所,山下逍遥返民亩.大道安知利与荣,唐彬何人高此举."
    ]
  },
  {
    "title": "未知",
    "author": "未知",
    "paragraphs": [
      "楚郢都梁奇韵佚,岚溪云壑初何僻.根蒂条荂玩九春,葩叶尖萌碧逾尺.蕙转东君溢宠光,露浥清华烟染色.蓊勃天芬透绮疏,英蕤绿艳撩诗客.滋荣九畹不因人,无际幽深来响屐.三嗅书帷尝涉猎,满把骚人安忍释.映俎垂筵纫委佩,𣃁苔徙槛芳盈室.燥虚黏腻俗尘清,祛病析酲驱抑鬰.猗猗不采亦奚伤,雍容屈宋无伦匹.赏慨年芳次第菲,轻重憎怜从结习.辛夷为坞薜萝门,莎菼蒲芦类非一.庭中绝出忘忧右,差等水仙诚莫逆.遥知最妙岭头梅,适口和羹似难及.更与丘明评国芗,后皇媚之殊赫奕."
    ]
  },
  {
    "title": "未知",
    "author": "未知",
    "paragraphs": [
      "渠侬青门道,冶服遨荡俦.一釂逞鸡鞠,联袂歌愿酬.太伯表东吴,季子居延州.湖山号佳观,篮舆肆优游.肴香炙亦熟,只有空樽忧.娱宾不计费,拘士捐牙筹.诗盟得首唱,有客如此不.挈壶并琴奕,松石岩湍乐.境胜属幽人,谿云俗氛却.洞穴锁苍霞,探奇或云莫.不闻古肥遁,静极还思家.高情縻圭俎,心迹何由遐.畸人告予言,黄庭老生涯.臧谷两亡羊,初平隐金华."
    ]
  },
  {
    "title": "未知",
    "author": "未知",
    "paragraphs": [
      "权使将军势不行,连云鸳甃鸟乌晴.池台溢郭鏁扃固,林樾半空甍栱頳.席帽扬鞭来看鹤,绮疏褰幌政闻莺.贺兰青海勋名事,雅意未谐幽与并."
    ]
  },
  {
    "title": "未知",
    "author": "未知",
    "paragraphs": [
      "葱蔚敬亭非索漠,几希陶宅遶扶疏.江山壮观惟人助,祖祢高情陟彼砠.雄笔仙才镌勒见,属车尘界默存书.柴荆虽掩渔竿挂,旌㦸嵯峩表旧庐."
    ]
  },
  {
    "title": "未知",
    "author": "未知",
    "paragraphs": [
      "岷阳英杰古贤乡,侍史香炉今望郎.柬擢欲书丹凤诏,梦魂勤到碧鸡坊.已应盛美摽其茇,不比畸人愚厥堂.宦牒随江归碧海,读书源派亦诚长."
    ]
  },
  {
    "title": "未知",
    "author": "未知",
    "paragraphs": [
      "吴蜀跨万里,余老师非壮.勉哉令修行,手书劳四枉.性命吾基本,权谲初不尚.萧条寂寞中,咄咄祛碍障.面目认谁欤,湛研澈尽量.云为远玄旨,比喻非实相.爱河澄不波,苦海永无浪.封执即黏缀,沦落嗟滉漾.法流于河接,焦涸吁断港.情尘欲忘世,疑网愆吾党.凡心非道体,志帅凝不丧.瞿昙与老君,一诀归至当.邈乎卢老前,古初更遐想.烧香傃霄极,痴绝坚愿望.杳眇莲社远,早接渊明放.保真未易了,伽语庶倚仗."
    ]
  },
  {
    "title": "未知",
    "author": "未知",
    "paragraphs": [
      "重仍印组矜蝉联,丰屋藻井松桷梴.金钿翠屏珠串箔,椽烛高檠玳瑁筵.炽红麒麟沈水炉,凤纹锦褥须弥毡.琐窗犀案衒珍具,瑶瑛红珀莹杯棬.儿掷枭卢喝大采,婢名素玉花月烟.骄世华腴诧豪举,两得仁富宜兼全.朔云颜巷积深雪,斫桂烧金冻折弦.毛锥不摇汗马却,刻槌肤髓称才贤.法家拂士屹山峙,俜然穷儒衢道边.遥知莫不任运力,镞筈仰笑冲九天."
    ]
  },
  {
    "title": "未知",
    "author": "未知",
    "paragraphs": [
      "气升期汗漫,世法一黔娄.启钥因师旨,咀芝从祖求.肆言谐律吕,不梦本精修.王室金堂迩,飘飘竹杖游."
    ]
  },
  {
    "title": "未知",
    "author": "未知",
    "paragraphs": [
      "治干怪君呼滑八,话言明府取王丞.九皋未省山雌雉,三窟不逃秋角鹰.僮鬻斛珠如许价,官居鼎钺最难胜.孰令手版投耕耒,苦慕如汤厌若冰."
    ]
  },
  {
    "title": "未知",
    "author": "未知",
    "paragraphs": [
      "华发些些似不公,辰申龊龊有何庸.力抛羁绁片时适,谈谑槃筵一笑烘.山刹汲壶茶可点,匠人礲斲事方丛.麦秋梅润霖淫剧,旅泛殊谙干越风."
    ]
  },
  {
    "title": "未知",
    "author": "未知",
    "paragraphs": [
      "君不见迥妙殊怜世绝尘,脱足褰帷韫玉人.藕丝帖体沈香熨,清瘦纤柔伤九春.勒芳戢翠妍无偶,啧啧拳拳徐叩叩.洁馁何尝羡污饫,令淑专贞绝难有.绿樽翠杓稽留举,林下闲情风韵度.单羁抛掷几星霜,琐卑胁胁蓬茨伍.里邻敩嚬诧又夸,伧翁讵堪眉斧加.想当然尔霸勾践,岂竢再顾倾夫差.云霞拢抹振琼珰,蒨秾蕙转婉清扬.此翁南郭坐忘趣,道眼不玷慵来粧."
    ]
  },
  {
    "title": "未知",
    "author": "未知",
    "paragraphs": [
      "运水担柴力分遭,挟持泥古小儒劳.浙潮屹起岷峨上,越𪩘遮蟠江海滔.一叶鸥湍寻婺女,半生瓢泛信鱼舠.曩时瓜步从容侣,好糁藜羹待共轑."
    ]
  },
  {
    "title": "未知",
    "author": "未知",
    "paragraphs": [
      "道隐祖风邈,讷斋重葺新.猊𪩘下兽魅,神泓跃鳍鳞.缁郎踵教律,梵夹画金银.几岸风篁帻,屡钩崖峭绅.颂诗传正眼,击节富其人.汉沔曾沦碣,长康工写神.思茇在封植,春萝容抗尘.韡萼秀多襈,茶瓜经几巡.休休墨儒行,汲汲宰官身.欠伸白氎褥,翻倒明玑囷.䔲褐岚烟染,心脾草树亲.怜君深锻炼,公鉴襃老嚬."
    ]
  },
  {
    "title": "未知",
    "author": "未知",
    "paragraphs": [
      "寸念微情浩莫缄,此生殊阙住山庵.老怀钓港伴侯喜,道契涛江见陆参.调气从前深造孟,名官早欲问于郯.家书时燠何曾读,整顿尘编拂白蟫."
    ]
  },
  {
    "title": "未知",
    "author": "未知",
    "paragraphs": [
      "君不见毕毛召芮强周宗,亮天不朽言行功.间平歆向汉人望,道宗孝恭唐治戎.一时入相九才杰,白贺胸中五色茸.圣朝举亲加柬擢,封植教诱从元丰.芜皋卑飞华岳隼,鼓车暂屈翔麟骢.召还喻蜀监王国,三雍入对文清雄.昨者临分勤造请,是时暑退火星中.公瑾之交似醇酎,吉甫之颂如清风.博山麝炷玉镇席,翠璧雪乳金涂龙.小人自分悠悠者,裨谌谋野渊明穷.急觞高咏鼓英气,飒然危冠发上冲.端敏高明必贵达,果信顽鄙根中庸."
    ]
  },
  {
    "title": "未知",
    "author": "未知",
    "paragraphs": [
      "棘闱春晓鏁南宫,文柄伊人掌握雄.巧射穿杨惊破的,克家长箭挟良弓.怀经负笈云霞集,出手成卢月桂藂.玉殿赐袍黄纸诏,布衣驰骛黑头公."
    ]
  },
  {
    "title": "未知",
    "author": "未知",
    "paragraphs": [
      "省寺周行占姓名,老耽摄养道几成.生缘琐屑同瓮算,居处闲静惟瓶笙.求己洗心祛习气,知非穷理勇移更.鸿生彦士乖游好,道秩禅流谐此情."
    ]
  },
  {
    "title": "未知",
    "author": "未知",
    "paragraphs": [
      "獐猎包羞爵秩加,舆人捧腹只呀呀.踏摇妍状当垆手,如许银钩殆可嘉."
    ]
  },
  {
    "title": "未知",
    "author": "未知",
    "paragraphs": [
      "瑠璃万宝通明殿,珠翠千层罨画楼.匝地薰天月灯影,撼山填郭蚁蜂稠.浚都平昔金鼇峙,雍幕寻常锦幰游.今岁山城索朋侣,屠门酒酝伙酣讴."
    ]
  },
  {
    "title": "未知",
    "author": "未知",
    "paragraphs": [
      "葱路桃溪浩莽春,彤甍栱桷曜芳晨.衣如方士客闲剧,园号仪同势绝伦.梓幄桂旗端解赋,橘藩筿坞孰为邻.畦畦姜芋葵荽蓼,物物蕃滋辅主人."
    ]
  },
  {
    "title": "未知",
    "author": "未知",
    "paragraphs": [
      "丈夫蕴挟胸怀奇,浩然幅鬰干虹蜺.俚儒婉娈习和雅,窃笑胡为瓶井湄.奈何平世事蹇蹇,奇士矫荦矜云为.伏波不屑儿女暱,马革自诡排羌夷.叔子逢时经庙略,入则造膝出诡辞.燕公异礼集贤殿,笔削金泥玉检仪.贾生前席觐宣室,立谈痛哭才几时.敬通杜门老著述,言溢千纸罔设施.肮脏黄冠遁丘壑,一旦端委偕龙夔.愚生尚友千载后,读书探道无津涯.猖狂置章留黼座,腐尘潦倒曾何裨.世承朝恩万钧重,省思此去酬毫厘."
    ]
  },
  {
    "title": "未知",
    "author": "未知",
    "paragraphs": [
      "金昌亭下泊舟舻,木马关西赵郡苏.建邺鱼飧武昌水,延陵皋壤霸王都.吾髯轩轶登楼赋,汝器切磨清庙瑚.刷羽三余鸿鹄举,亨衢甲乙看先驱."
    ]
  },
  {
    "title": "未知",
    "author": "未知",
    "paragraphs": [
      "不瑕彭泽愿言中,都冶姿年慧则通.揭调郡斋宾孺子,孅阿蒨粲驻芳踪."
    ]
  },
  {
    "title": "未知",
    "author": "未知",
    "paragraphs": [
      "君无吟秋草,萤飞而露湿.曼倩古豪英,羡门深抆拭.五难背生路,九钥探金碧.乌龙因师指,龟峰森郡㦸.张罗候凫影,过客纷如织.子房河上翁,挥犀高䜩席.嘘呵枣如瓜,肉眼殊未识.西母掬露醒,东王浆霞赤.至哉高尚公,著书不靳惜.髻珠曩许学,玉版援金笔.仙阶三洗髓,短生几两屐.岧嶤法身像,褒博乌纱帻.焚沃觊有遭,稽首悲涕泣.妙诀付神水,悃诚如皎日.升降摩顶踵,抽添而损益.劳生息奔迫,颓龄飞鸟急.希求九阳聚,何惮一千夕.近期赤水中,先覩玄珠得."
    ]
  },
  {
    "title": "未知",
    "author": "未知",
    "paragraphs": [
      "蜡栀五万酬鞭直,洴絖百金真食封.萧散不萌争闹趣,真醇缪觊养生慵.涤清研里憨凡笔,磨澈鉴中嚬窘容.晹旱玄冥僭春令,狐裘羔酒贮严冬."
    ]
  },
  {
    "title": "未知",
    "author": "未知",
    "paragraphs": [
      "樗枌里中契,年辈愧君先.德迈华腴裔,才优砉剨然.牛刀恢勿扰,马首峻高迁.交荐诸侯鹗,蓝田崔未贤."
    ]
  },
  {
    "title": "未知",
    "author": "未知",
    "paragraphs": [
      "一薰襟趣暱,掺执便它邦.书剑摇烟艇,鸿光醉绮窗.县僚迎节盖,齐酝缀羊腔.器宇青云士,能名赋练江."
    ]
  },
  {
    "title": "未知",
    "author": "未知",
    "paragraphs": [
      "白公枉识郭虚舟,刘李飞符袒剑裘.兴轶壶中身混世,气酣酒里意横秋.运调朱凤啄白石,耕莳金钱掣牯牛.赤子返真标指妙,阿伽陀药肯言不."
    ]
  },
  {
    "title": "未知",
    "author": "未知",
    "paragraphs": [
      "山雌泽啄竞腾轩,孰有昂驹局短辕.造物至公殊弗置,穷交未喻枉焦煎.凤批一诺膺天陟,马颈三槃朝日边.虎鼠狞尪随秉笔,铨曹常格勿从旃."
    ]
  },
  {
    "title": "未知",
    "author": "未知",
    "paragraphs": [
      "拏云擘茧写兰亭,洴絖娃宫箑柄成.皎洁中规捐月斧,清雄消暍并桃笙.玉毫躔内乘鸾女,冰鉴光中墨客卿.爱惜御冬充便面,辟寒抚勉燠屯营."
    ]
  },
  {
    "title": "未知",
    "author": "未知",
    "paragraphs": [
      "老懒清吟口角钤,任真虚一性安恬.士农轨范一身任,孔老穷探两者兼.斋舍晦晨鸡弗已,翱翔晚节蔗弥甜.平生缘业今何憾,伫返神魂倍蓰添.若个生涯论屋谷,课催童子具醪盐.俊游稍谢出囊颖,道念常嗤隔日痁.拟古纰疏何柳骨,摄生精密必张髯.鹤轩发兴从讥晏,雁塔乘时定合尖."
    ]
  },
  {
    "title": "未知",
    "author": "未知",
    "paragraphs": [
      "肄习素未丰,摸索强剸裁.铢黍概闻见,谆吃奚述哉.三捷黜疏慵,湛潜散郎偕.望道几何高,人事宁免乖.眼中悠悠者,樵牧供谈谐.披卷想前芬,肮脏无敌才.功名不复朽,荣观竟烟埃.幽幽畸人居,黄花荐醁醅.所求一日富,不足语时侪.寄言繁华侣,莫嗤钝如槌."
    ]
  },
  {
    "title": "未知",
    "author": "未知",
    "paragraphs": [
      "设醴兹晨遨饫时,四围青峭互巇嶷.橐衣随牒何曾卜,饵药衔杯稍信医.短舞不妨擎菡萏,谈谐且勿负玻瓈.老夫直辔循吾范,无使斯民有以窥."
    ]
  },
  {
    "title": "未知",
    "author": "未知",
    "paragraphs": [
      "踽踽迂疏彼一鳏,息交绝学殆顽颜.时侪傥获多谋助,少作曾希长者删.喂犬孱尪玩逋窃,辕驹牵踪旷尤瘝.那无上术蠲人瘼,画㦸临江城负山."
    ]
  },
  {
    "title": "未知",
    "author": "未知",
    "paragraphs": [
      "下国官臣无懈时,矫然白首瞩嵚嶷.鼠攘翦灭雷霆令,魃虐萧骚霈泽医.廉袴移文谨钤键,萧斋丝管覆玻瓈.烛阑松桂冥冥雾,赤豹文貍不许窥."
    ]
  },
  {
    "title": "未知",
    "author": "未知",
    "paragraphs": [
      "恤患周流喜逮鳏,当官掣肘汗惭颜.预虞飘兀筏能驾,取次耕犂手欲删.月窟日畿遵驿置,燕南越北洗恫瘝.一廛清佚陶元亮,万斛闲愁庾子山."
    ]
  },
  {
    "title": "未知",
    "author": "未知",
    "paragraphs": [
      "稷下铢铢鉴择分,品评一目百知闻.初矜月殿挥毫赋,直到龙山吹帽文.邀勒公荣狎嵇阮,薰涂嫱媛侍渊云.尘惊珠贯纤罗袜,酹酒银篦不怕醺."
    ]
  },
  {
    "title": "未知",
    "author": "未知",
    "paragraphs": [
      "鼓士扬桴警五更,爨清檠冷旋吹生.深衣乡彦都君子,摩厉三秋衒此行."
    ]
  },
  {
    "title": "未知",
    "author": "未知",
    "paragraphs": [
      "近岁颛门不读书,右文搜拔广该儒.立言不朽非吾任,贪叩玄门隐者庐."
    ]
  },
  {
    "title": "未知",
    "author": "未知",
    "paragraphs": [
      "一坐据梧床刃消,五星竞耀烛秋宵.扫厅禁近延僧孺,孰谓诗书避赋繇."
    ]
  },
  {
    "title": "未知",
    "author": "未知",
    "paragraphs": [
      "妙啜龙团啬少分,宝薰婆律靳多闻.泥封誊识遵程度,棘刺围藩按惠文.采菊骚人宁避雨,登楼朝彦气摩云.兰堂锦瑟笙簧闹,嬉笑啁讴共惜醺."
    ]
  },
  {
    "title": "未知",
    "author": "未知",
    "paragraphs": [
      "铿鈜正始音,严密萃英耆.上仁体勋华,四方致雍熙.文赋鸣升平,声誉艺林驰.心口烂锦绣,欬唾皆珠玑.韬涵白圭玷,挥洒清风词.兴寄扩无穷,标望擅一时.圣主逢嘉祐,两府皆龙夔.岂应献纳际,造次差毫厘.百尔贤佞评,卓绝公是非.独无许郭术,人实不易窥.东阿昭明懵,贝锦尤疏纰.犹子后来杰,元祐参丞疑.蝉联袭簪橐,孙侄声华飞.妇韩外曾裔,稚子甥曰弥.抚编可胜叹,缀缉刻棠梨.定评杨谢公,遗芳六一碑."
    ]
  },
  {
    "title": "未知",
    "author": "未知",
    "paragraphs": [
      "稷下机梭纂奏篇,犀通木瘿炳彪然.盛朝耆望门庭懿,哲匠宗师典据全.掉鞅春闱贾余勇,赏音盟主诧称妍.峻登名第高酬擢,台阁容仪继武传."
    ]
  },
  {
    "title": "未知",
    "author": "未知",
    "paragraphs": [
      "六州斋榻釂分鹅,谁料延平最解歌.蒲阪崔姝白楼少,阖闾吴馆冶容多.频烦画㦸凝芗寝,辍选鸾篦插皂罗.勿俾台山洞天侣,眇无刘阮醉颜酡."
    ]
  },
  {
    "title": "未知",
    "author": "未知",
    "paragraphs": [
      "磴藓梯飚最上头,挈排牺象主觥筹.从容北海能延客,酣适东风咏倚楼.献岁顺成当大有,名儒过计与私忧.仰看凤德翔千仞,总领鸳鸾也狎鸥."
    ]
  },
  {
    "title": "未知",
    "author": "未知",
    "paragraphs": [
      "一声巧啭柳巅头,半丈红芳送晓筹.天气柔嘉收积雨,林花稠叠竦高楼.七槃长袖重新制,九酝空樽讵足忧.丘壑夔龙位岩石,何妨纱帽对沙鸥."
    ]
  },
  {
    "title": "未知",
    "author": "未知",
    "paragraphs": [
      "文阶王命渥,驯侃洽乡阛.末俗贾三倍,尤能赈百锾.宗盟遵倚阙,邑落旧知潸.翳翳佳城鬰,镵山殆弗删."
    ]
  },
  {
    "title": "未知",
    "author": "未知",
    "paragraphs": [
      "谛复春秋指,祛排日务婴.岚峦屏郡廨,枿樾荫衙城.褐父评丹首,幽斋缘督经.忘忧葱蒨擢,伯雅燕酣酲.窈窕阳春唱,鲜咸临海鲭.惠文除扰害,五百惨徒黥.卷籍阖还展,钱刀敛尚轻.珠还凤仪政,他日傥齐声."
    ]
  },
  {
    "title": "未知",
    "author": "未知",
    "paragraphs": [
      "披文不释遗编慕,躭禄终惭远贿称.劫劫抗尘非胜趣,寥寥出世有真乘.转头值寓无穷极,措足虚邪粗可胜.管晏空忧觉先物,未须薄薛与卑滕."
    ]
  },
  {
    "title": "未知",
    "author": "未知",
    "paragraphs": [
      "缪簉康庄列大夫,沈研历久到盘盂.囊余占毕干萤火,家有凌云旧履凫.般若初心依耋老,参同内事靳儒臞.吐音悫讱尝闻见,邂逅周旋只小巫."
    ]
  },
  {
    "title": "未知",
    "author": "未知",
    "paragraphs": [
      "缺然资略每区区,抑冒扬清小小劬.诹律纲条思济理,算缗公帑较输储.三科识擢才能显,八计精研吏治孚.端有硕生如杜蒉,升堂洗觯降除趋."
    ]
  },
  {
    "title": "未知",
    "author": "未知",
    "paragraphs": [
      "衣裳俎豆信华风,酒圣茶颠倚独松.夏屋渠渠听聚雨,数寻竹外泻琤淙."
    ]
  },
  {
    "title": "未知",
    "author": "未知",
    "paragraphs": [
      "史家汗简编年垂,掌武集贤筹政机.君侯祖烈冠前世,内外贻厥真天资.景灵审象丹青炳,端靖颙昂席庆基.浙港之东早乘驿,卓尔群吏诸侯师.云何士元淹骥足,留滞太史周南维.渊源濡染由所自,甚美而度多文词.猗欤两祖揭二柄,雹凸骞翔天下知.奈何恬无进擢慕,钩引吹嘘众力微.冷烟横雨秋涛外,滁邦山水停一麾.贫交掺执空里巷,截𩍐那复留骖騑.气宇前修令仪范,才具时侪高品题.绿绮寻绎醉吟操,清流感慨神武遗.侧听褒嘉最郡课,水衡促召夫何疑.车轮继斲心自了,桑榆稍收宜赴时.珍向高标警衰钝,鄙哉不敢多陈诗."
    ]
  },
  {
    "title": "未知",
    "author": "未知",
    "paragraphs": [
      "风规王邸韵,筮醮相夫宾.逐子大家懿,弄孙东第新.百能知肖嗣,八十又三春.磬石无虚勒,笄珈不复晨."
    ]
  },
  {
    "title": "未知",
    "author": "未知",
    "paragraphs": [
      "长天顿改楚云容,初夕依微后搅空.点缀柳条纷若絮,未妨梅蕊衒芳丛."
    ]
  },
  {
    "title": "未知",
    "author": "未知",
    "paragraphs": [
      "程苏中兴什,同庵有后前.前朝沙门首,辨浄超卓然.耆宿失闻聪,饫参余小全.龙泓风篁𪩘,荏苒二十年.缁俦几换易,岩崿岂变迁.亭亭百岁杉,泠泠九渊泉.梵音扰龙性,玄解忘鱼筌.有客辇瑰诡,无情施缯钱.佛法伫隆兴,般若须人传.更令观刹丽,但俾子孙贤.三空正觉路,一喻实相圆.不替人天师,重新演教禅."
    ]
  },
  {
    "title": "未知",
    "author": "未知",
    "paragraphs": [
      "薰膏佩服尤瑰靡,联踏春阳特衒骹.十里青楼玩芳月,西湖并舫恣娱遨."
    ]
  },
  {
    "title": "未知",
    "author": "未知",
    "paragraphs": [
      "归一岂应无以返,要言湛谛滓淤淘.大知直截揣摩渐,积执冥迷厌离劳.目睫古人曾致论,根尘当念勿喧嚣.主张名教殚才智,王霸蟠煎火上膏."
    ]
  },
  {
    "title": "未知",
    "author": "未知",
    "paragraphs": [
      "岚烟澹澹雨飕飕,残枿折槎陂水头.赎尔典裘扃户牖,饶伊夹幕閟娟柔.䔲蓑廛肆斗牢落,泞潦穷途强释愁.箬下浮君霜露旦,岂应虚诧钓诗钩."
    ]
  },
  {
    "title": "未知",
    "author": "未知",
    "paragraphs": [
      "理窟孰宗趣,卜居忘市阛.纡余力分里,梗概智仁间.导引非茫眇,耕樵未拟闲.寅缘任俚俗,及物念痌瘝."
    ]
  },
  {
    "title": "未知",
    "author": "未知",
    "paragraphs": [
      "跏趺围褐越鸡晨,洒落生缘治水薪.一艺湛酣任疏放,百家杂揉识疵醇.舂炊断断西畴穑,书记翩翩东郭㕙.飘兀篮舆绝畦畛,莽苍更访隐湛沦."
    ]
  },
  {
    "title": "未知",
    "author": "未知",
    "paragraphs": [
      "折简王春涓胜日,执舆邻曲集侨官.奕娃红手凌寒怯,歌颈涂芗诉白宽.膏沐柳梅牵屐齿,冶妍桃杏压栏干.珍烹鬬赛携英黠,娱老粧楼叠肉槃."
    ]
  },
  {
    "title": "未知",
    "author": "未知",
    "paragraphs": [
      "豁眼桃红思圣解,袭人兰鬰比修能.面脂靡曼负涂泽,绘彩化工夸斲冰.蒨粲芳秾触吟境,艳阳风色嗾狂朋.倾壶箫管黳蓬鬓,沈顿金觥雹凸棱."
    ]
  },
  {
    "title": "未知",
    "author": "未知",
    "paragraphs": [
      "常念注西竺,浮生付六如.良人怆中馈,二穉未胜裾.妯党抆红泪,乡邻隘众车.金花它日诰,封号表松樗."
    ]
  },
  {
    "title": "未知",
    "author": "未知",
    "paragraphs": [
      "肆筵无扣器,钉壁但镵碑.慨叹慕前躅,咨吁亦小知.饪谐棋酒伴,瓶远井泉湄.自许羲皇上,陶然绝旷夷."
    ]
  },
  {
    "title": "未知",
    "author": "未知",
    "paragraphs": [
      "豪宗相承籍,遗懿本驯良.夫息遵慈芘,污莱化阜康.杯棬留燕机,丹篆勒阴堂.愈愈垂青紫,诜诜庆祚长."
    ]
  },
  {
    "title": "未知",
    "author": "未知",
    "paragraphs": [
      "绣川藻野衒嫣姝,练缟秾殷亭育炉.二月峭寒轻抑勒,崇朝和气毕昭苏.绀青六幕无纤翳,绿缛多畴几町区.居士自携三昧酝,缁流丛错设伊蒲."
    ]
  },
  {
    "title": "未知",
    "author": "未知",
    "paragraphs": [
      "湘累鞙佩南邦媚,天女襟期绝世芗.艺植便应弥九畹,孰知苓藿与詹糖."
    ]
  },
  {
    "title": "未知",
    "author": "未知",
    "paragraphs": [
      "五咏八吟钻古奥,四豪六逸共周旋.隐囊垫帻枰棋局,轻箑珍笙荫采椽.习气峥嵘谈在昔,知音推激互相然.至哉佛老儒宗外,圣谛冰销浊火煎."
    ]
  },
  {
    "title": "未知",
    "author": "未知",
    "paragraphs": [
      "多闻内殖每瞻乌,枉把春秋问蟪蛄.俗琐未抛聊尔尔,古心内骛亦区区.系匏于越壤田薄,双鲤铜梁仆赁痡.揃白追游味殊寡,所图荣绮访仙臞."
    ]
  },
  {
    "title": "未知",
    "author": "未知",
    "paragraphs": [
      "天碧绡帱障铁牛,廛居烦促远林丘.赫炎炽景烘炀灶,怅望金飚玉露秋."
    ]
  },
  {
    "title": "未知",
    "author": "未知",
    "paragraphs": [
      "篱根金色小正时,醅垫风高与节期.耿耿挑灯闻夜诵,匆匆刈穗饫晨炊.闺娃犀蕊香盈把,朝士茱萸酒一巵.盖世豪雄健天下,感秋应待羽觞治."
    ]
  },
  {
    "title": "未知",
    "author": "未知",
    "paragraphs": [
      "执舆入辇蹷痿几,陟险山农笑却时.屐齿未常先雍老,翚飞久已见甍楣.磴扉百步犹流汗,观阁三休岂易追.浪漫悠悠一鸡肋,角巾东路最平夷."
    ]
  },
  {
    "title": "未知",
    "author": "未知",
    "paragraphs": [
      "摩肩蹑足吁屠贩,接衽骈颅坌驵筲.巷隘姑名为小隐,宾佳不必有珍肴.龙钟游宦如投耒,琐屑侨民一系匏.丘索典坟心迹远,烟埃咫尺自喧淆."
    ]
  },
  {
    "title": "未知",
    "author": "未知",
    "paragraphs": [
      "珠零醇碧郁春槽,矫首梅林釂自陶.横槊未应随李广,团词亦足拟王襃.俯从觞咏山阴禊,遥说笙簧锦里遨.取次难论御戎策,岂知蛙臛鳣鲭臊."
    ]
  },
  {
    "title": "未知",
    "author": "未知",
    "paragraphs": [
      "高槐汤饼排朝馔,嘉菊香菹芼戛羹.饷早趁墟樵垦计,浇春量腹圣贤并.无由屠嚼相亲就,岂䛏奇章侈大烹.飘忽红稠莺燕语,康衢冶服炫春晴."
    ]
  },
  {
    "title": "未知",
    "author": "未知",
    "paragraphs": [
      "往日承平孰为裁,诚能俾乂固当谐.岂云小辩能回斡,际遇长才力洽该.大块惨舒嘘翕顷,元明迷喻唯阿开.斗南必有圆机士,安得一樽陈此怀."
    ]
  },
  {
    "title": "未知",
    "author": "未知",
    "paragraphs": [
      "三餐佚豫年其有,一醉陶然日不贫.发议讵堪登膴仕,费赀端为速嘉宾.屡空蜀信匮囊药,稍傚越吟追里邻.刘白殊无记人句,奇章高设岂应频."
    ]
  },
  {
    "title": "未知",
    "author": "未知",
    "paragraphs": [
      "瞥闻立覩且湛研,讨索思臧义理穿.剖析赖经宗匠手,绝群羞拍腐儒肩.鸱鸦嗜鼠颛门蔽,博簺忘羊失路偏.警策后生文宪种,若为准拟即真贤."
    ]
  },
  {
    "title": "未知",
    "author": "未知",
    "paragraphs": [
      "躭饫神奇致,思研理趣幽.崎岖由考倣,勉励似鉏耰.明耀鉴频拭,醇精酒屡酘.编联存只字,解悟失全牛.曷可裨宏议,于何答彼诹.达辞宜驾说,典学善宣猷.浑浑窥姚姒,专专切旦丘.时王资粉泽,天匠不雕锼.愍恻元元意,弥纶色色优.雅驯镌鄙固,切实忌飘浮.自古英茎肆,于今都市讴.近谁臻壶奥,远孰擅风流.壹鬰穷居气,荒唐失友愁.湛酣及醲郁,浸渍复优柔.斐绮资咍噱,芜枵寡晤酬.不为伤手斲,无取强颜羞.管氏攘戎索,元龙高卧楼.激昂牵老惫,书剑判悠悠."
    ]
  },
  {
    "title": "未知",
    "author": "未知",
    "paragraphs": [
      "慨怅秦关旧侪侣,绫袍韘䪓火镰囊.南来放马遵舟楫,鲈鳜西风号本乡."
    ]
  },
  {
    "title": "未知",
    "author": "未知",
    "paragraphs": [
      "嶷然衷塞懿,挟操亦人难.唱第芝庭瑞,背城逋寇残.倾殚副王命,畴曩入赀官.遗事乡评著,嘉言邑里宽."
    ]
  },
  {
    "title": "未知",
    "author": "未知",
    "paragraphs": [
      "梅酽兰氲芍药清,旃檀婆律萃天馨.试开秦赵当年目,何藉珠帘翡翠屏."
    ]
  },
  {
    "title": "未知",
    "author": "未知",
    "paragraphs": [
      "惆怅栾城旧朋执,何殊阙里孔颜徒.达生自信诚知命,晚节遭逢德不孤.贯悉该明汉中垒,雍容通雅蜀相如.老成流辈方吹荐,典训斯文示后儒.疏奏襄阳正平手,表章天策伯襃俞.明窗棐几一呻绎,背痒政逢长爪姑."
    ]
  },
  {
    "title": "未知",
    "author": "未知",
    "paragraphs": [
      "老火薪烝鼎灶然,柔金低伏听燔煎.虚窗叠𪩘攒三崿,冷枕清飚直万钱.俛仰生涯恃林井,包缠冠绂哂毹毡.朝蝇夕蜹嗟何集,山雪河冰渴沃湔.子夜凉生秋思肇,午时炎炽赫羲鲜.荫饶华桷单𫄨叟,嬉爱清川泳月船.巾幨垢氛勤𫖃濯,菓肴剖剥萃新妍.芸夫望望瞻云汉,鋜鹤声声唳碧天.瀑水何山千尺泻,洗心安得赏悬泉."
    ]
  },
  {
    "title": "未知",
    "author": "未知",
    "paragraphs": [
      "曩间夏历标花候,粗尔陶巾漉酒巵.倣拟尘编谈世谛,何人才刃趁时机."
    ]
  },
  {
    "title": "未知",
    "author": "未知",
    "paragraphs": [
      "婉娈标仪赋了聪,优为郎位奉车童.蕴奇处士未王命,好事儒流昵德风.姻援乌衣门闼峻,款游骑省志怀同.克家致孝钟全美,凤羽飞翔亶待封."
    ]
  },
  {
    "title": "未知",
    "author": "未知",
    "paragraphs": [
      "玉札丹砂宝易知,蜣蜋苏合粗擎斋.国医本草加繁悉,异域琛来献麝犀."
    ]
  },
  {
    "title": "未知",
    "author": "未知",
    "paragraphs": [
      "炽炭雪窗尘简编,慵偎毳被藉粗毡.卯晨呵笔冰胶研,乙夜横琴冻折弦.郁郁烹鲜具羹戛,浮浮炊𫗧忍馋涎.鬻薪清爨庖丁粗,鼎俎逾时不解膻."
    ]
  },
  {
    "title": "未知",
    "author": "未知",
    "paragraphs": [
      "里唱涂讴铙吹轰,软尘梁苑记前生.宝珠穿蚁嬉游肆,莲蕊然犀不夜城.透碗灯繁人昼绣,隔罗光酝酒渑清.春娃环舞云阶隘,邦媛鲜粧月地行."
    ]
  },
  {
    "title": "未知",
    "author": "未知",
    "paragraphs": [
      "披猖二十四风花,淑美丰融殿百华.畀付碧茎頩粉蕊,薰裁温馥叠鲜葩.无言似笑诗魔恼,比韵侔娇女艳加.壮岁逐春心欲谢,酥煎靡丽远泥沙."
    ]
  },
  {
    "title": "未知",
    "author": "未知",
    "paragraphs": [
      "枿槎匪意称居士,馈橐谁家号智囊.鸢戾青云莫吁讶,雕逃炎热利深藏."
    ]
  },
  {
    "title": "未知",
    "author": "未知",
    "paragraphs": [
      "輶眇岂任胜妇职,春暾桃蓓未敷莲.月娥宫额噫神护,旖旎仙舲托使旃."
    ]
  },
  {
    "title": "未知",
    "author": "未知",
    "paragraphs": [
      "霰集柏杉霏靀松,瓦冰镌画叶柯葩.密移裁化钟纤巧,梁苑诗盟斲句佳."
    ]
  },
  {
    "title": "未知",
    "author": "未知",
    "paragraphs": [
      "墨迹扶疏冻未消,奇踪印纸镂刊雕.花宜道韫吟盐絮,压倒刘叉冰柱谣."
    ]
  },
  {
    "title": "未知",
    "author": "未知",
    "paragraphs": [
      "决科腾踏无前勇,比牒联飞第一流.召直毫端准谟诰,甄评皮里韫阳秋.槐班鼎辅膺荣柬,玉陛封章究远猷.楚挽凄酸泄遗恨,柏台金殿望隆优."
    ]
  },
  {
    "title": "未知",
    "author": "未知",
    "paragraphs": [
      "岳镇巍峩幕府雄,紫青颐旨禀趋风.布宣条目都无扰,求瘼慈祥概所蒙.宾位樽罍人事改,影娥花月画堂空.诸方故吏多才藻,撰纪徽嘉篆刻丰."
    ]
  },
  {
    "title": "未知",
    "author": "未知",
    "paragraphs": [
      "双纹八尺展雕床,莲艳方空夜玉香.雅秀冰姿延阁彦,岂应簪断作凄凉."
    ]
  },
  {
    "title": "未知",
    "author": "未知",
    "paragraphs": [
      "瑳兮容旷世,冰腻郁妖红.姑射非无偶,能言谅不同."
    ]
  },
  {
    "title": "未知",
    "author": "未知",
    "paragraphs": [
      "择夫先筮嫁,年俯逮期颐.周南弗墙面,班诫克刑仪.陔兰冀丰养,中馈失扶持.恻慨百金诔,君文亦汉碑."
    ]
  },
  {
    "title": "未知",
    "author": "未知",
    "paragraphs": [
      "扊扅思旧苦,月缺白毫光.孝懿绰驯习,德音宁讵忘.委禽流庆衍,偕老誓言荒.肖似传孙息,绸缪卜凤皇."
    ]
  },
  {
    "title": "未知",
    "author": "未知",
    "paragraphs": [
      "缮性克知命,乡评行实尊.传经拾科第,彩服匝庭轩.韡萼专方面,良弓补谏垣.金坡振词笔,品藻不胜言."
    ]
  },
  {
    "title": "未知",
    "author": "未知",
    "paragraphs": [
      "里仁巾几寂,遗懿满瞻听.济美珪璋质,流芳琬琰铭.纸灰霏似雪,巷泣洒将冰.念念存伽释,超超拔九冥."
    ]
  },
  {
    "title": "未知",
    "author": "未知",
    "paragraphs": [
      "阃室良规范,萱堂子职修.仪形俨惇硕,积习肖风流.畴曩乡邻援,凄凉川逝愁.太丘纯岂弟,慈爱理能周."
    ]
  },
  {
    "title": "未知",
    "author": "未知",
    "paragraphs": [
      "克家宗从誉,涧屋竹林庄.情话非前听,门庭付令郎.短生风烛顷,远日陇丘傍.红粉祠堂壁,亦应镌短章."
    ]
  },
  {
    "title": "未知",
    "author": "未知",
    "paragraphs": [
      "剧美温馨逞瑰媚,腻红殷紫叠重台.芳晨华月临春阁,倚丽凝娇岂易栽."
    ]
  },
  {
    "title": "未知",
    "author": "未知",
    "paragraphs": [
      "东鲁怀经慕先哲,斋房僻处盛门徒.勉陪流寓推乡校,优选文华庆仕涂.议狱蚩氓生活路,削锄奸轨亟扬枹.遗编亹亹乘儒典,济美弓裘后世模."
    ]
  },
  {
    "title": "未知",
    "author": "未知",
    "paragraphs": [
      "山川忽摇落,风雪交岁暮.堂堂十八公,正尔守门户."
    ]
  },
  {
    "title": "未知",
    "author": "未知",
    "paragraphs": [
      "水绕庭除屋近山,居人六月自清寒.平时不起轩裳念,此去真输岩穴安.书富五车成活计,樽开千日慰艰难.径谋百亩从君隐,凭借林泉寄一箪."
    ]
  },
  {
    "title": "未知",
    "author": "未知",
    "paragraphs": [
      "养拙何所诣,白昼门常关.剥啄有好怀,绕郭横秋山.佛庐占山麓,清净非人间.曳杖得晤语,幽寻为怡颜.三峰耸而秀,群𪩘抱以环.寺同乔木古,僧与白云闲.一鸟不复鸣,流泉自潺湲.山林足胜践,世路羊肠艰."
    ]
  },
  {
    "title": "未知",
    "author": "未知",
    "paragraphs": [
      "岁尽意不尽,日长愁更长.将士介生虮,黔黎疻复疮.拊膺念江夏,掩面向山阳.大隐未高枕,巨鼇仍望洋.旧闻死可祷,或以酒自戕.废卷三太息,抚时徒感伤."
    ]
  },
  {
    "title": "未知",
    "author": "未知",
    "paragraphs": [
      "梨乃北方来,东阳有遗种.开花如雪洁,结实论斤重.似闻风霜来,采摘不旋踵.肤莹玉在手,剖之醴泉涌.甘凉宜解酲,席上贾余勇.甚美非耐久,糜溃失前宠.长安疑父祖,压沙岂伯仲.时方禁苞苴,林下喜得共.老人齿颊寒,食指难为动.邻墙有酒仙,双苞可持送."
    ]
  },
  {
    "title": "未知",
    "author": "未知",
    "paragraphs": [
      "雪堆屋背已崔巍,沟瓦垂冰冻不摧.乳石骈罗疑在谷,遗簪璀璨俨成堆.沍寒侵被怜衰老,咀嚼鸣牙忆尚孩.自是中原验时令,江南春候亦难裁."
    ]
  },
  {
    "title": "未知",
    "author": "未知",
    "paragraphs": [
      "举家食肉迹虽陈,端有寒儒继后尘.杜老长镵聊卒岁,颜生陋巷不逢辰.啖毡窃喜全高节,食肉从来鄙要津.扪腹祇应多愧负,天教吾党合清贫."
    ]
  },
  {
    "title": "未知",
    "author": "未知",
    "paragraphs": [
      "小小根栽出近□,□□繁实傲秋天.恍如列宿挂庭树,几误饥儿逐弹圆.荔子甘香欲争席,赤心粗俗敢差肩.饮仙嚼□□□赏,赋客寡闻犹未编."
    ]
  },
  {
    "title": "未知",
    "author": "未知",
    "paragraphs": [
      "晨逾九仙山,暮访九鲤湖.何氏兄弟跨鲤鱼,同时轻举排天衢.山头云气故恍惚,三十六鳞今有无.琼浆白日醉天酒,何时华表归来乎."
    ]
  },
  {
    "title": "未知",
    "author": "未知",
    "paragraphs": [
      "携筇登绝𪩘,朝爽薄危栏.乘胜移杯爵,凭高忆羽翰.泉声穿石响,树色入秋寒.对酒频长望,心同渤澥宽."
    ]
  },
  {
    "title": "未知",
    "author": "未知",
    "paragraphs": [
      "轻云扶曲槛,少坐觉幽深.泛酒谁同话,敲诗独写心.竹声流草榻,鸟语惹花阴.门外呼童扫,客弹月下琴."
    ]
  },
  {
    "title": "未知",
    "author": "未知",
    "paragraphs": [
      "本自深山卧白云,偶然来此寄闲身.莫来问我禅兼道,我是吃饭屙屎人."
    ]
  },
  {
    "title": "未知",
    "author": "未知",
    "paragraphs": [
      "这汉从来没缝罅,五十六年成话霸.今朝死去见阎王,剑树刀山得人怕."
    ]
  },
  {
    "title": "未知",
    "author": "未知",
    "paragraphs": [
      "图秦争汉两无成,霸势先随玉斗倾.惟有乌江夜深浪,至今犹作楚歌声."
    ]
  },
  {
    "title": "未知",
    "author": "未知",
    "paragraphs": [
      "高馆不知处,游人空往还.乱鸦残雪树,荒冢夕阳山."
    ]
  },
  {
    "title": "未知",
    "author": "未知",
    "paragraphs": [
      "山高不受暑,秋到十分凉.望外去程远,闲中度日长.寺林投宿鸟,山路自归羊.物物各有适,羁愁逐异乡."
    ]
  },
  {
    "title": "未知",
    "author": "未知",
    "paragraphs": [
      "合掌仙峰插汉高,下临沧海压波涛.看来疑是金仙子,无相光辉礼玉毫."
    ]
  },
  {
    "title": "未知",
    "author": "未知",
    "paragraphs": [
      "留伴君家老圃芳,月中余荫带天香.愚公纵有移山力,不入当年花石纲."
    ]
  },
  {
    "title": "未知",
    "author": "未知",
    "paragraphs": [
      "蔽江载石巧玲珑,雨过嶙峋万玉峰.舻尾相衔贡天子,坐移蓬岛到深宫."
    ]
  },
  {
    "title": "未知",
    "author": "未知",
    "paragraphs": [
      "浮花浪蕊自朱白,月窟鬼方更奇绝.缤纷万里来如云,上林玉砌酣春色."
    ]
  },
  {
    "title": "未知",
    "author": "未知",
    "paragraphs": [
      "守令讲求争效忠,誓将花石扫地空.那知臣子力可尽,报上之德要难穷."
    ]
  },
  {
    "title": "未知",
    "author": "未知",
    "paragraphs": [
      "天为黎民生父母,胜景直须尽寰宇.岂同臣庶作园池,但隔墙篱分尔汝."
    ]
  },
  {
    "title": "未知",
    "author": "未知",
    "paragraphs": [
      "皇帝之圃浩无涯,日月所照同一家.北连幽蓟南交趾,东极蟠木西流沙."
    ]
  },
  {
    "title": "未知",
    "author": "未知",
    "paragraphs": [
      "是中嵩岳磨星斗,下视群山真培𪣻.千年老木矫龙蛇,天风夜作雷霆吼."
    ]
  },
  {
    "title": "未知",
    "author": "未知",
    "paragraphs": [
      "三月和风塞太空,天涯海角竞青红.不知花卉何远近,六合内外俱春容."
    ]
  },
  {
    "title": "未知",
    "author": "未知",
    "paragraphs": [
      "圣主胸襟包率土,天锡园池乃如许.坐观块石与根茎,无乃卑凡不足数."
    ]
  },
  {
    "title": "未知",
    "author": "未知",
    "paragraphs": [
      "饱食官吏不深思,务求新巧日孳孳.不知均是圃中物,迁远而近盖其私."
    ]
  },
  {
    "title": "未知",
    "author": "未知",
    "paragraphs": [
      "恭惟圣德高舜禹,一圃岂尝分彼此.世人用管妄窥天,水陆驱驰烦赤子."
    ]
  },
  {
    "title": "未知",
    "author": "未知",
    "paragraphs": [
      "安得守令体宸衷,不复区区踵前踪.但为君王安百姓,圃中无日不春风."
    ]
  },
  {
    "title": "未知",
    "author": "未知",
    "paragraphs": [
      "雨过西风作晚凉,连云老翠出新黄.清芬一日来天阙,世上龙涎不敢香."
    ]
  },
  {
    "title": "未知",
    "author": "未知",
    "paragraphs": [
      "不顾冬残自在妍,笑将疏影弄婵娟.小轩不用垂帘幕,我醉花香自得仙."
    ]
  },
  {
    "title": "未知",
    "author": "未知",
    "paragraphs": [
      "风回浪急月初圆,携得鱼竿下钓船.自是高歌星斗上,不须骑气夜行天."
    ]
  },
  {
    "title": "未知",
    "author": "未知",
    "paragraphs": [
      "樽酒源头一拜神,麕羊瓮茧便青春.当年旱魃矜余虐,祷去阳侯失旧津."
    ]
  },
  {
    "title": "未知",
    "author": "未知",
    "paragraphs": [
      "博带峩冠新庙像,长衫紫领乐耕民.雨旸从此如常德,愿作常山荐号人."
    ]
  },
  {
    "title": "未知",
    "author": "未知",
    "paragraphs": [
      "松篁拥翠入云间,雅称高人卷道闲.自是红尘飞不到,一溪流水遶青山."
    ]
  },
  {
    "title": "未知",
    "author": "未知",
    "paragraphs": [
      "老木森森小径斜,淡烟横锁两三家.晚来欲写潇疏景,举目遥岑更望赊."
    ]
  },
  {
    "title": "未知",
    "author": "未知",
    "paragraphs": [
      "一叶渔舠破晓烟,山环碧玉水连天.满倾竹叶倚红玉,天遣行云慰谪仙."
    ]
  },
  {
    "title": "未知",
    "author": "未知",
    "paragraphs": [
      "五柳归来昔陶公,七闽召还今邓子.不将出处作殊观,便了陶邓无生死."
    ]
  },
  {
    "title": "未知",
    "author": "未知",
    "paragraphs": [
      "疏帘不下纵荷香,梦破纱厨月满廊.笑尽一杯鞭马走,恍疑山色是家乡."
    ]
  },
  {
    "title": "未知",
    "author": "未知",
    "paragraphs": [
      "当年曾忝从官班,再拜天颜咫尺间.今历千山嫌未稳,芒鞋明日又登山."
    ]
  },
  {
    "title": "未知",
    "author": "未知",
    "paragraphs": [
      "土屋茅茨山万重,阴云不解雨蒙蒙.桃源目断知何处,身在杜陵诗句中."
    ]
  },
  {
    "title": "未知",
    "author": "未知",
    "paragraphs": [
      "雨过东山春意浓,但携桃李步春风.眼高四海无勍敌,百万胡奴一□空."
    ]
  },
  {
    "title": "未知",
    "author": "未知",
    "paragraphs": [
      "五湖范蠡携西子,三国周郎嫁小乔.盖世功名聊唾手,何妨樽酒醉妖娆."
    ]
  },
  {
    "title": "未知",
    "author": "未知",
    "paragraphs": [
      "我欲开樽百物无,邻家酒熟各觞吾.扶杖出门又应供,三生恐是宾头卢."
    ]
  },
  {
    "title": "未知",
    "author": "未知",
    "paragraphs": [
      "天寒岁暮两无聊,访戴那辞千里遥.直上洞天三十六,马蹄迤逦步琼瑶."
    ]
  },
  {
    "title": "未知",
    "author": "未知",
    "paragraphs": [
      "清流绳断炎洲境,松响挟将寒意来.坐上逸情留不住,欲随风月过蓬莱."
    ]
  },
  {
    "title": "未知",
    "author": "未知",
    "paragraphs": [
      "年来樽酒是生涯,赤脚曾无解语花.明日可来文字饮,新诗共吐半天霞."
    ]
  },
  {
    "title": "未知",
    "author": "未知",
    "paragraphs": [
      "谁回厄会作民禄,凭君上天厌人欲.要将勋业称貂蝉,世间岂曰无衣六."
    ]
  },
  {
    "title": "未知",
    "author": "未知",
    "paragraphs": [
      "谪仙酒渴要吞江,刘毅一呼从此欲.当知明琼亦有神,引上洞天三十六."
    ]
  },
  {
    "title": "未知",
    "author": "未知",
    "paragraphs": [
      "梦蝶庄周心槁木,入柳穿花本无欲.杯酒行春当此时,忽遇清明一百六."
    ]
  },
  {
    "title": "未知",
    "author": "未知",
    "paragraphs": [
      "神仙醉歌天上曲,暖春肯念人间欲.谩将郊岛继韩豪,五出那配天葩六."
    ]
  },
  {
    "title": "未知",
    "author": "未知",
    "paragraphs": [
      "北山知有出郊心,为霁春寒十日阴.水石本为迁客共,一枝端欲寄深林."
    ]
  },
  {
    "title": "未知",
    "author": "未知",
    "paragraphs": [
      "一夕狂风雨万英,醉扶筇竹踏疏星.归来衫袖天香冷,一洗人间龙麝腥."
    ]
  },
  {
    "title": "未知",
    "author": "未知",
    "paragraphs": [
      "飘零不用叹春工,风味端期鼎鼐中.欲揽阳和归宇宙,何妨飞舞作先锋."
    ]
  },
  {
    "title": "未知",
    "author": "未知",
    "paragraphs": [
      "扶筇欲过北山来,政赖诗囊一笑开.故走溪山寻胜景,为君携向笔端来."
    ]
  },
  {
    "title": "未知",
    "author": "未知",
    "paragraphs": [
      "酒兵招我破愁城,顿觉春风拂面生.却廹豺狼飞小艇,当知捩手又翻羹."
    ]
  },
  {
    "title": "未知",
    "author": "未知",
    "paragraphs": [
      "朱紫纷趋左衽班,羡君不动屹如山.卷将禹稷平生志,掉首归为陋巷颜."
    ]
  },
  {
    "title": "未知",
    "author": "未知",
    "paragraphs": [
      "句法徒能泣鬼神,文穷欲饯叹无因.临存多谢知音鲍,为洗胸中万斛尘."
    ]
  },
  {
    "title": "未知",
    "author": "未知",
    "paragraphs": [
      "卧龙何日起南阳,万骑追风竞挽强.射落长庚作顽石,坐令四海复农桑."
    ]
  },
  {
    "title": "未知",
    "author": "未知",
    "paragraphs": [
      "填海我如精卫,当车人笑螳螂.六合群黎有补,一身万段何妨."
    ]
  },
  {
    "title": "未知",
    "author": "未知",
    "paragraphs": [
      "近辅暴迫狼虎,圣君德大乾坤.万里去黄金阙,一杯得杏花村."
    ]
  },
  {
    "title": "未知",
    "author": "未知",
    "paragraphs": [
      "栏前碧玉四围宽,满座清风文字欢.霜气袭人秋更爽,溪光耿月夜生寒.登临顾我那能赋,姓字从公遂不漫.此景此时难再得,相思但把锦囊看."
    ]
  },
  {
    "title": "未知",
    "author": "未知",
    "paragraphs": [
      "机锋不契更何图,便合浮杯出上都.此去定须安短褐,平生那肯曳长裾.回天傥是奇男子,绾印原非大丈夫.挥手出门殊不恶,一帆秋水及鲈鱼."
    ]
  },
  {
    "title": "未知",
    "author": "未知",
    "paragraphs": [
      "归帽纳毫真得策,要牋留带计何疏.公如买莱苦求益,我已忘要何用渠.闭户羽衣聊自适,堆窗柿叶对人书.帝都声价君知否,寄付新传折槛朱."
    ]
  },
  {
    "title": "未知",
    "author": "未知",
    "paragraphs": [
      "森森松竹锁春风,半掩柴门一径通.独步水云情似鹤,对人谈论气如虹.诗书当日三冬富,光燄他时万丈雄.忽驭冷风径归去,长庚依旧耿秋空."
    ]
  },
  {
    "title": "未知",
    "author": "未知",
    "paragraphs": [
      "虀盐昔者谩儒宫,苇白茅黄处处同.十载从公烦点铁,寸毫令我稍披聋.一泓渐笑牛蹄水,万里初观羊角风.欲反三隅嗟已矣,两行衰泪付春风."
    ]
  },
  {
    "title": "未知",
    "author": "未知",
    "paragraphs": [
      "满腹悲辛谁与言,叩门不应更依然.一斑昔我尝窥豹,五色还公自补天.新陇只今堪挂剑,枯桐从此不调弦.典刑今有阿戎在,定与相从对白莲."
    ]
  },
  {
    "title": "未知",
    "author": "未知",
    "paragraphs": [
      "风行水上偶成文,暖入园林自在春.换国虽工非我有,呕心得句为谁珍.三生戒老诗堪画,千古长庚笔有神.不用临风叹奔逸,箪瓢一笑舜何人."
    ]
  },
  {
    "title": "未知",
    "author": "未知",
    "paragraphs": [
      "傍水禅房半掩门,乍晴帘幕卷黄昏.风驱红雨春何在,酒入香肌玉自温.勿笑饥肠充笋蕨,须将醉眼盖乾坤.杖头更有百钱在,明日还寻未到村."
    ]
  },
  {
    "title": "未知",
    "author": "未知",
    "paragraphs": [
      "万里炎洲政鬰蒸,阿香搥鼓忽砰轰.云驱铁骑千山合,雨挽银河一夜倾.龟坼有田皆灌灌,猬毛无稻不生生.高楼破晓朱帘卷,六合无尘万象清."
    ]
  },
  {
    "title": "未知",
    "author": "未知",
    "paragraphs": [
      "旸虫赫赫欲流金,夹岸垂杨失翠阴.已恐人间被汤旱,谁从天上作商霖.崇墉定有千箱积,果腹同倾四海心.我亦不须忧脱粟,聊赓既醉入瑶琴."
    ]
  },
  {
    "title": "未知",
    "author": "未知",
    "paragraphs": [
      "谁向人间脱甑蒸,烦公大句激雷轰.高才自是百夫特,出语当令四座倾.霖雨虽从天上降,烟云要自笔端生.吹嘘六合无凡骨,例欲乘风款太清."
    ]
  },
  {
    "title": "未知",
    "author": "未知",
    "paragraphs": [
      "斗枢不见走蛇金,万里晴空无寸阴.郗扇虽交更挥汗,嵩车才出辄成霖.诗如翻水惊黄绢,力可回天在赤心.百里敢烦天下手,丰年无事但鸣琴."
    ]
  },
  {
    "title": "未知",
    "author": "未知",
    "paragraphs": [
      "水色山光入画屏,浩然相对自由身.芳菲莫恨无情去,天地常藏不尽春.傥得江河化酒醴,何须瓦砾点金银.花开花谢两休问,且向樽前一笑频."
    ]
  },
  {
    "title": "未知",
    "author": "未知",
    "paragraphs": [
      "入手新诗夺化机,一天星斗夜无辉.想君佳思真泉涌,索我强辞似箭飞.平昔端为覆酱用,临时那得锦囊归.不如且遣长须去,兀坐冥搜更下帷."
    ]
  },
  {
    "title": "未知",
    "author": "未知",
    "paragraphs": [
      "狂直初无涉世才,雷公斥下九天来.面冲风雪吹三月,马避干戈易四回.带雪烧柴平体粟,沥槽沽酒慰饥雷.如闻明日登闽岭,茅舍春风夜满怀."
    ]
  },
  {
    "title": "未知",
    "author": "未知",
    "paragraphs": [
      "未须绝迹便餐霞,且饮当朝谏议茶.法水有缘随远浪,污泥无计染莲花.千篇信笔初无语,万里浮螺触处家.已悟色空元不两,夔蚿何用更怜蛇."
    ]
  },
  {
    "title": "未知",
    "author": "未知",
    "paragraphs": [
      "谪宦亡聊又出奔,敢期冠盖也临存.豪华自厌蒸人乳,冷落能来叩席门.莫叹愁肠充苜蓿,从来醉眼盖乾坤.相知政在世情外,赐达回穷不足论."
    ]
  },
  {
    "title": "未知",
    "author": "未知",
    "paragraphs": [
      "白莲结社记前缘,偶到人间共一年.对学三生形已改,相逢一笑性犹全.法缘振地公今佛,逸思磨天我亦仙.明日清风飞短棹,羡师先去得林泉."
    ]
  },
  {
    "title": "未知",
    "author": "未知",
    "paragraphs": [
      "吾徒得酒便超然,何用红粧恼醉眠.密约自怜非宋玉,官差聊复浼梅仙.樽前起舞无鸜鹆,坐上求归似杜鹃.去去眼中无俗物,却将诗律绊春妍."
    ]
  },
  {
    "title": "未知",
    "author": "未知",
    "paragraphs": [
      "花柳年来不忍春,出郊聊复写忧熏.天因御史欲飞雨,山为文公却霁云.寸舌不须论理乱,一犁安得遂耕耘.凭君且尽杯中物,酒恶花香自在闻."
    ]
  },
  {
    "title": "未知",
    "author": "未知",
    "paragraphs": [
      "扶筇西去谩寻春,独学无人沐且熏.便欲问津从桀溺,当时折槛愧朱云.阴霾满目凭谁扫,芳草连空未易耘.家学定须兴尚父,威声一振九夷闻."
    ]
  },
  {
    "title": "未知",
    "author": "未知",
    "paragraphs": [
      "茅斋对语夜生春,帘幕低园沉水熏.冷坐顾余心似铁,题诗羡子气如云.山巅有蕨应同采,郭外无田可独耘.市酒盈樽且狂饮,儿曹昵昵不须闻."
    ]
  },
  {
    "title": "未知",
    "author": "未知",
    "paragraphs": [
      "谪官谁道不知春,出郭犹能一醉熏.银笔争题追鲍谢,席门琢句拟机云.东垣敢念百朋锡,南亩当从千耦耘.剩乞新诗殊不恶,恐因叩角彻天闻."
    ]
  },
  {
    "title": "未知",
    "author": "未知",
    "paragraphs": [
      "竹外玻璃十顷宽,水芝高下刻琅玕.冷香翦翦秋风动,孤艳泠泠晓月寒.康乐气豪犹出社,易之韵俗更谁看.笑谈今日亲姑射,太华高吟不数韩."
    ]
  },
  {
    "title": "未知",
    "author": "未知",
    "paragraphs": [
      "扁舟载月随夜风,晓到溪源访老农.水骨借风鸣活活,涧毛被雨绿茸茸.竹萌已削琼瑶白,村酒仍沽琥珀浓.醉倒田间无一事,九衢车马自冲冲."
    ]
  },
  {
    "title": "未知",
    "author": "未知",
    "paragraphs": [
      "北书一纸惨天容,花柳春风不敢秾.未学宣尼歌凤德,姑从阮籍哭途穷.此身已落千山外,旧事回思一梦中.何日中兴烦吉甫,洗开阴翳放晴空."
    ]
  },
  {
    "title": "未知",
    "author": "未知",
    "paragraphs": [
      "闭门经史自优游,气宇凌凌上斗牛.从政逝将驱鸟鼠,传家那肯坠箕裘.人间端欲挥银笔,天上俄闻记玉楼.山北山南何处问,翩翩丹旐舞残秋."
    ]
  },
  {
    "title": "未知",
    "author": "未知",
    "paragraphs": [
      "往事无如今日新,銮舆一再冒胡尘.阳微阴极故多雨,柳怨花愁不忍春.已遣侈心倾虏帐,行收泪眼拜枫宸.眼前恶景君休问,胜负相资臂屈伸."
    ]
  },
  {
    "title": "未知",
    "author": "未知",
    "paragraphs": [
      "一天梅雨乱缤纷,二陆超然乐事并.师命炙牛携越妥,相如涤器对文君.闭门嗟我如孙敬,载酒谁人过子云.窥窦有心公肯否,要将文字杂红裙."
    ]
  },
  {
    "title": "未知",
    "author": "未知",
    "paragraphs": [
      "九州胡马暗尘埃,政恐狂澜不可回.敢念陶潜旧彭泽,当寻阮肇过天台.三朝我乏回天力,一壑君还钓月来.便好相从长夜饮,箪瓢新有脯青苔."
    ]
  },
  {
    "title": "未知",
    "author": "未知",
    "paragraphs": [
      "踪迹平生半九区,醉倒时得蛾眉扶.连年兵火四方沸,一饱鸡豚半月无.住世今非孔北海,分司自到宾头卢.卷帘月色招人醉,三百青铜径自沽."
    ]
  },
  {
    "title": "未知",
    "author": "未知",
    "paragraphs": [
      "苍苔白石两清幽,缥缈虹桥跨碧流.日过窗间腾野马,雨余墙角篆蜗牛.饥寒不作妻孥念,笑语那知天地秋.一炷水沉参鼻观,扫空六凿自天游."
    ]
  },
  {
    "title": "未知",
    "author": "未知",
    "paragraphs": [
      "梦破南窗袅水沉,卧看素壁挂瑶琴.丝丝细雨晚烟合,阁阁鸣蛙蔓草深.但得瓮边眠吏部,不妨跨下辱淮阴.何时楼上登晴景,一醉聊舒万里心."
    ]
  },
  {
    "title": "未知",
    "author": "未知",
    "paragraphs": [
      "万里归来卧白云,蚍蜉撼树政纷纷.大儿文举知何在,巨擘于陵亦谩云.空洞能容数百辈,蒙胧如见二三分.小槽谁有真珠滴,径觅吾徒作半醺."
    ]
  },
  {
    "title": "未知",
    "author": "未知",
    "paragraphs": [
      "逐客难参国士忧,扶筇万里过闽瓯.藜羹充腹初无憾,楛矢逾江生计愁.长夜漫漫不肯旦,梅霖灌灌未应休.醉中我欲呼风伯,一扫阴霾霁九州."
    ]
  },
  {
    "title": "未知",
    "author": "未知",
    "paragraphs": [
      "风波未暇怨浮萍,多谢朋来慰此情.君似张凭真理窟,我惭侯喜得诗声.酒杯莫向吾徒浅,句法当令叔世惊.又恐诸公连茹去,堂堂王室要扶倾."
    ]
  },
  {
    "title": "未知",
    "author": "未知",
    "paragraphs": [
      "平生耻为一身谋,枘凿方员两不投.虮虱但知贪肉食,醯鸡何足语天游.雪余自闭袁安户,月皎时登王粲楼.更得吾人诗句好,当知此乐与天侔."
    ]
  },
  {
    "title": "未知",
    "author": "未知",
    "paragraphs": [
      "白白朱朱春已深,那知雪意更阴阴.落花几阵遮山密,穿褐余寒赖酒禁.骑马不前真有恨,留衣过腊岂无心.等为迁客俱逢雪,谁似梁溪独醉吟."
    ]
  },
  {
    "title": "未知",
    "author": "未知",
    "paragraphs": [
      "玄冥忽欲作春容,不许东君利自封.已使素英拖暖絮,更摧妖艳别寒松.那知往事思飞燕,预庆丰年免象龙.向有谪仙诗句好,何妨闭户醉金钟."
    ]
  },
  {
    "title": "未知",
    "author": "未知",
    "paragraphs": [
      "宿雨初开万翠屏,相携云水自由身.寸心未逐莺花老,一笑能留天地春.傥得新诗同刻烛,不妨浊酒共倾银.往来一气何须问,蝙蝠飞时日正晨."
    ]
  },
  {
    "title": "未知",
    "author": "未知",
    "paragraphs": [
      "余腊羁人少共欢,那堪瑞雪降云端.四时欲尽三更鼓,六出番成两岁寒.欺压岭梅残艳白,密敲亭竹碎声干.公卿休扫黉堂下,留与来朝贺客看."
    ]
  },
  {
    "title": "未知",
    "author": "未知",
    "paragraphs": [
      "凛然风韵老尤癯,方寸经营包九区.窖粟巧为任氏策,缚船冷笑退之迂.深藏未肯骄僮仆,俭德端能率里闾.故使考终逾七十,不因财害似齐奴."
    ]
  },
  {
    "title": "未知",
    "author": "未知",
    "paragraphs": [
      "高堂宴坐亦何忙,金水聊观毁与穰.远配刁间笼桀黠,未饶倚顿埒侯王.桑麻有亩今千计,牛马难言用谷量.可惜一朝螺变麦,千金无药治膏肓."
    ]
  },
  {
    "title": "未知",
    "author": "未知",
    "paragraphs": [
      "甜满中边一夜冰,璀璀璨璨自天成.冷香入骨追琼液,秀色当筵莹水晶.绛阙不须餐沆瀣,玉池何事养胎津.从公乞取洗蒸鬰,一驭寒风上太清."
    ]
  },
  {
    "title": "未知",
    "author": "未知",
    "paragraphs": [
      "门前又见马如流,兵革缤纷几日休.岭似车盘方税驾,滩如雷霹更行舟.豺狼敢侮乾坤大,江海徒深虮虱忧.安得将坛登李郭,挽回羲御照神州."
    ]
  },
  {
    "title": "未知",
    "author": "未知",
    "paragraphs": [
      "才薄难趋供奉班,归来作意水云闲.谪官谩说九年计,客枕曾无一夕安.渭水不应藏钓艇,淮阴便合起登坛.唤回胜景凭夫子,使我甘归苜蓿盘."
    ]
  },
  {
    "title": "未知",
    "author": "未知",
    "paragraphs": [
      "乞身天上为溪山,征鼓不容蓑笠闲.酷暑扁舟同海角,暖风杯酒念长安.高情我自归莲社,妙誉君应冠杏坛.更约三山少从款,赪虬吐卵粲金盘."
    ]
  },
  {
    "title": "未知",
    "author": "未知",
    "paragraphs": [
      "玲珑画阁入鸿冥,隐约鸿冥入太清.紫气氤氲随去步,青霞杳霭逐行旌.桃花浪透三山近,龟角屏高七朵横.解逐梅仙在尘世,谁知尘世有蓬瀛."
    ]
  },
  {
    "title": "未知",
    "author": "未知",
    "paragraphs": [
      "南奔千里已途穷,更向长江避贼锋.十口未容谋去住,片帆那暇择西东.乞钱不忍从司业,食粥新来似鲁公.赖有诗情摧不老,时将新句吐长虹."
    ]
  },
  {
    "title": "未知",
    "author": "未知",
    "paragraphs": [
      "征鼓驱人夜发船,别来无处写忧煎.高吟自答㗀嘤啸,旅食时开鬰屈筵.君去青天才尺五,我今白发已三千.何当却饮南湖月,颠倒衣裳舞谪仙."
    ]
  },
  {
    "title": "未知",
    "author": "未知",
    "paragraphs": [
      "玉殿曾叨侍冕旒,才疏意广误旁求.汇征那敢私连茹,勇退何妨在急流.蓬荜已无原宪室,江山要饱子长游.西庵轩槛多风月,幸子时来共茗瓯."
    ]
  },
  {
    "title": "未知",
    "author": "未知",
    "paragraphs": [
      "怪底祥光夜满门,朝来入社得诗人.空疏嗟我句无眼,俊逸知君笔有神.共隐兵戈不到处,相携云水自由身.便当痛饮追河朔,红雪缤纷脍锦鳞."
    ]
  },
  {
    "title": "未知",
    "author": "未知",
    "paragraphs": [
      "独领诗坛卧北窗,故应落笔士夫降.笑谈自扫剡籐万,声价曾高魏阙双.六合便当归化笔,一同聊复赏澄江.初无肯綮烦游刃,夜饮何妨取万缸."
    ]
  },
  {
    "title": "未知",
    "author": "未知",
    "paragraphs": [
      "只将诗律对晴窗,我本无为人自降.曹子棒头施色五,崔侯厅下植松双.千篇堪友骑鲸李,八咏当奴梦笔江.文字兴余行乐耳,肯容碧玉自盈缸."
    ]
  },
  {
    "title": "未知",
    "author": "未知",
    "paragraphs": [
      "一点萤灯续晓窗,已千人十未甘降.见闻仅得豹斑一,胜负犹争蛙角双.山耸剑锋登九坂,浪翻银屋度三江.归来自在春风里,时得萱堂献酒缸."
    ]
  },
  {
    "title": "未知",
    "author": "未知",
    "paragraphs": [
      "堂堂国士洪夫子,刻烛从渠心自降.妙手故应钓鳌六,得君那用射鸢双.定随国老兴东海,肯效骚人恸楚江.酒醴祇今须曲糵,要今六合共盈缸."
    ]
  },
  {
    "title": "未知",
    "author": "未知",
    "paragraphs": [
      "世事无由到竹窗,只余心赏独难降.雨余翡翠山连七,春涨玻璃溪自双.万壑不须看越峤,千寻端可配吴江.抠衣便欲同清景,安得黄封列万缸."
    ]
  },
  {
    "title": "未知",
    "author": "未知",
    "paragraphs": [
      "万里归来一小窗,利名心灭不须降.虽无何子食钱万,未到潘郎雪鬓双.楼上诗狂欲骑月,晚来酒渴思吞江.从今痛饮须论日,琐琐那能问几缸."
    ]
  },
  {
    "title": "未知",
    "author": "未知",
    "paragraphs": [
      "婷婷袅袅出纱窗,坐使红妆万目降.翠袖薄笼春笋十,玉钗初合绿云双.四弦对客追三叠,万唤令人忆九江.曼倩酒狂本无量,为渠潋滟倒银缸."
    ]
  },
  {
    "title": "未知",
    "author": "未知",
    "paragraphs": [
      "水沉一炷袅晴窗,默坐无心可得降.浥露菖蒲能寸寸,语晴新燕自双双.祇今得兔不钻纸,那用浮杯更度江.前世远公只师是,好从元亮供千缸."
    ]
  },
  {
    "title": "未知",
    "author": "未知",
    "paragraphs": [
      "文阵曾惊贤士关,青衿袖手仰登坛.当年声价辉旸谷,晚节清贫奈岁寒.地下修文屈颜子,人间谈易失丁宽.传家赖有千人杰,三接天衢不作难."
    ]
  },
  {
    "title": "未知",
    "author": "未知",
    "paragraphs": [
      "懒从蒿目世间忧,缓步招提味九丘.正论羡君无郑卫,穷途慰我在商周.飘然忽作迁乔兴,卓尔难追跨海游.别去词源应万斛,幸分涓滴洗离愁."
    ]
  },
  {
    "title": "未知",
    "author": "未知",
    "paragraphs": [
      "海角谁能写客忧,童颜鹤发顾崇丘.风流君似东山谢,勋业余惭赤壁周.落笔敢陪风雨疾,扶筇时共水云游.明朝却羡先生去,万顷烟波醉莫愁."
    ]
  },
  {
    "title": "未知",
    "author": "未知",
    "paragraphs": [
      "平生杯酒百无忧,四海风流陈太丘.据景笔端凌鲍谢,当年门下得伊周.那知避世嵚𡼭迹,也许从公汗漫游.闻说片帆今又举,三山无处著人愁."
    ]
  },
  {
    "title": "未知",
    "author": "未知",
    "paragraphs": [
      "我生诗酒弄林泉,紫诏三呼出洞天.高视尘寰但蚊睫,冷看时辈耸鸢肩.山间已袖婴鳞手,物外今还钓月船.若使儿曹知此乐,人人同得地行仙."
    ]
  },
  {
    "title": "未知",
    "author": "未知",
    "paragraphs": [
      "数椽茅屋傍山隈,野草如云径不开.小院纵横行蚁阵,孤灯明灭纵蚊雷.并包益见乾坤大,扫灭何时风雪来.磊块胸中何处洗,酒行到手莫停杯."
    ]
  },
  {
    "title": "未知",
    "author": "未知",
    "paragraphs": [
      "愁见孤城万马屯,山行飘若出尘樊.临池想凤心皆妄,据槛观鱼道更尊.笑吸百川淋酒渴,旁看三峡倒词源.人生适意须觞咏,世事升沉不足论."
    ]
  },
  {
    "title": "未知",
    "author": "未知",
    "paragraphs": [
      "枪榆不羡贴天飞,冷落柴门半掩扉.花榭水轩催客老,饭囊酒瓮与心违.风流沈约自应瘦,美好陈平今已非.谁似宗盟重山岳,九环金带称腰围."
    ]
  },
  {
    "title": "未知",
    "author": "未知",
    "paragraphs": [
      "万里归来云水乡,逢春得酒且彷徨.好贤谁似双松吏,使我时终一石狂.忽与高唐来鼠目,却令朱户锁梅粧.先生取瑟吾知己,安得从今不举觞."
    ]
  },
  {
    "title": "未知",
    "author": "未知",
    "paragraphs": [
      "栏杆十二俯烟涛,冒雨从君一醉陶.颇觉寒窗侵岛瘦,故将胜景助韩豪.波声裂岸鱼歌远,水势横天钓艇高.前日主人今国老,乘桴何处泛滔滔."
    ]
  },
  {
    "title": "未知",
    "author": "未知",
    "paragraphs": [
      "萧条门巷半莱蒿,杯酒田间亦自陶.采栗久要工部拙,骑鲸偶厕谪仙豪.狂波故作风雷噫,逸兴何妨日月高.胜景赖君佳句压,胸中江汉更滔滔."
    ]
  },
  {
    "title": "未知",
    "author": "未知",
    "paragraphs": [
      "琢磨佳句敌离骚,赖得朋来漉酒陶.时遣纡余资卓荦,更将华妙济雄豪.阁临巨浸南溟近,帘卷晴空北极高.更约高谈句法外,可怜天下政滔滔."
    ]
  },
  {
    "title": "未知",
    "author": "未知",
    "paragraphs": [
      "星郎德望欲摩天,坎止流行任自然.直道不回真铁石,高怀未老已林泉.宗门夙了风幡动,杰阁聊修香火缘.顾我驱驰成底事,羡公真是地行仙."
    ]
  },
  {
    "title": "未知",
    "author": "未知",
    "paragraphs": [
      "女真作意厌人肝,挥鞭直视无长安.南渡黄河如履地,东有太行不能山.帝城周遭八十里,二十万兵气裂眦.旌旗城上乱云烟,腰间宝剑凝秋水.雪花一日故蒙蒙,皂帜登城吹黑风.我师举头不敢视,脱兔放豚一扫空.夜起火光迷凤阙,钲鼓砰轰地欲裂.斯民嗷嗷将焉之,相顾无言惟泣血.仆射何公叩龙墀,围闭相臣臣噬脐.奇兵化作乞和使,誓捐一死生群黎.游谈似霁胡帅怒,九鼎如山疑弗顾.郊南期税上皇舆,截破黄流径归去.陛下仁孝有虞均,忍令胡骑耸吾亲.不龟太史自鞭马,一出唤回社稷春.虏人慕得犹贪利,千乘载金未满意.钗钿那为六宫留,大索民居几卷地.六龙再为苍生出,身磨虎牙恬不恤.重城突兀万胡奴,杳隔銮舆今十日.南门赤子日骈阗,争掬香膏自顶然.忿气为云泪为雨,漫漫白昼无青天.太王事狄空金帛,坐使卜年逾八百.天听端在民心耳,苍苍谁云九万隔.会看春风拥赭黄,万民歌呼喜欲狂.天宇无尘瞻北极,旄头落地化顽石."
    ]
  },
  {
    "title": "未知",
    "author": "未知",
    "paragraphs": [
      "老松古柏争清劲,社稷元勋李文正.风流千古照人寒,家有白眉声益振.十年游宦落穷山,妾无衣帛日号寒.只余净业磨不去,骎骎笔势江河宽.阿戎作诗更难偶,银钩仍复规颜柳.苍藤千尺练敲冰,万轴晶荧照窗牖.明月夜光两相酬,束笋堆床曾不休.公家自有呕心戒,岂容雕琢损天游.嗟我无文出月脇,惟有蓬窗堆柿叶.如何分我三百万,试扫危言助调燮."
    ]
  },
  {
    "title": "未知",
    "author": "未知",
    "paragraphs": [
      "太丘官清百物无,青衫半作蕉叶枯.尚念故人家四壁,郝原春雪随双鱼.榴火雨余烘满院,宿酒攻人剧刀箭.李白起观仙人掌,卢仝欣覩谏议面.瓶笙已作鱼眼从,杨花傍碾轻随风.击拂共看三昧手,白云洞中腾玉龙.堆胸磊块一浇散,乘风便欲款天汉.却怜世士不偕来,为借干将诛赵赞."
    ]
  },
  {
    "title": "未知",
    "author": "未知",
    "paragraphs": [
      "夜夜阴云如泼墨,雨势欲挽银河竭.春工十八落泥涂,骤雨谁云不终日.魏紫姚黄业已空,嬉游何足介心胸.只恐年年禾黍地,浸淫尽入阳侯宫.凭谁为我呼少女,扫空阴翳开天宇.光风霁日暖层霄,坐令六合同歌舞."
    ]
  },
  {
    "title": "未知",
    "author": "未知",
    "paragraphs": [
      "我闻幽轩榜芙蓉,琉璃十顷浸新红.此来踏雪空无有,黄芦败苇争号风.却坐明窗弄书史,新词仍试佳毫楮.香风忽到帘幕开,一朵芙蓉却能语.我生眼中万妖娆,为渠还作梦魂劳.炙牛未数刘师命,骖鸾便学王子乔."
    ]
  },
  {
    "title": "未知",
    "author": "未知",
    "paragraphs": [
      "三春一半入群芳,朱朱白白竞天香.人间无处著此景,付与长庚作肺肠.长庚乘风下天宇,明窗万卷饱今古.笔端著处皆春容,文墨林中三角虎.祇今声价高云烟,要辙故应岁九迁.便当折槛追家世,与国同休亿万年."
    ]
  },
  {
    "title": "未知",
    "author": "未知",
    "paragraphs": [
      "瑟瑟严风鼓蓬户,对话春围两亡趣.使君送酒唤春来,坐使漫空翻柳絮.雪榭悬知雪未消,一目千里皆琼瑶.诗仙冷坐清入骨,便合九万抟扶摇.回首故园归未得,天意留人亦奇绝.我今幸得贤主人,公亦未易有此客."
    ]
  },
  {
    "title": "未知",
    "author": "未知",
    "paragraphs": [
      "闽山去天惟尺五,傍立怪石如蹲虎.点额龙墀万里归,未能赤脚走风雨.惭愧使君肯相延,十日倾酒如流泉.文字兴余亦不恶,红粧执乐艳神仙.明日冯驩出有车,远借仁风归故庐.不用回头重引领,行矣商霖到海隅."
    ]
  },
  {
    "title": "未知",
    "author": "未知",
    "paragraphs": [
      "两鸟相酬不肯休,欲令日月无旋辀.斯文未丧得韩子,扫灭阴霾霁九州.古来散文与诗律,二手方圆不兼笔.独渠星斗列心胸,散落毫端俱第一.陋巷嗟余四壁空,恶本雕残付蠹虫.虽得一班时可意,鱼鲁纷纷意莫穷.好古谁似城南杜,平生不矜润屋富.力刊善本妙毫厘,日费千金曾不顾.老藤截玉奴侧理,千古松煤腾碧烟.入手五行俱可下,兀兀短檠忘夜眠.我生嗜好随时改,独有此书心不解.欲酬厚意锥也无,更为先生作阿买."
    ]
  },
  {
    "title": "未知",
    "author": "未知",
    "paragraphs": [
      "乘风上天款天语,天公不怒雷公怒.烟霄一斥下人间,豺狼旁午归无路.欲度三吴血盈川,欲泛九江兵暗天.扶筇却出徽城去,去天一握五危巅.水陆辛勤已足矣,雪花更开九万里.英雄困饿古犹今,莫学儿曹生愠喜."
    ]
  },
  {
    "title": "未知",
    "author": "未知",
    "paragraphs": [
      "寒芦败苇秋风严,魏紫姚黄春色妍.谁能不随天地转,开阖自我古无前.秋花忽从三月盛,引得好诗来相庆.为见漫空儿女姿,义气稍回君子正.我顷失鱼缘钩直,抱璞未酬不须泣.天生我辈岂偶然,但驱百怪归篇什.惭愧梅仙情最亲,期我看花三省身.已趁春风聊一笑,更倣秋霜不改春."
    ]
  },
  {
    "title": "未知",
    "author": "未知",
    "paragraphs": [
      "狂风一过天如洗,四卷阴云空万里.高楼月色三更寒,鱼歌相应起寒苇.一樽初对谪仙人,只用澜翻细论文.半夜拂衣翩欲往,飘飘逸兴凌秋云.破浪扁舟一叶细,问君去去端君意.笑言演峡隘心胸,要观闽海浩无际.顾我虀盐尚泮宫,安得化云便从龙.好景欲观今未遂,凭君驱入锦囊中."
    ]
  },
  {
    "title": "未知",
    "author": "未知",
    "paragraphs": [
      "成均冷坐穷吞纸,额叩龙墀滨九死.背负琴书偶生还,赖有春风满故里.故里渺居天一隅,因仍蔓草不堪除.多谢先生肯游刃,号令雷霆一扫驱.旧弊忽消新庆长,老稚相携纷击壤.坐使牛蹄一泓中,九万共抟羊角上.只恐朝廷急英雄,割鸡不用烦屠龙.政须太山来压卵,金阙唤回小令公.陋巷嗟余空四壁,饿死平生无枉尺.知音今有昌黎公,玉川得卧三竿日."
    ]
  },
  {
    "title": "未知",
    "author": "未知",
    "paragraphs": [
      "醉中飞梦到神清,夜半高楼借水明.下瞰寒溪凝水晶,孺子相呼同濯缨.楼上天人百宝璎,瑞色天香充栋楹.步云一曲语春莺,千山洗空烟雾横.酒醒帘外竹阴行,夜风更为芭蕉生.愁肠起向谪仙呈,梦境凭君指顾成.一开后堂花柳盈,香肌可万六出霙.珮玉步莲不自轻,寒眼那能更指令.春葱斜捧玉壶倾,真珠红滴浓无声.一醉花间岂易营,归来十日寸心萦.兰亭家风类帝京,为余亦复出花城.柳腰随风万里征,安焉不复数归程.坐令铁心宋广平,夜揩醉眼赏梅英.歌燕舞赵艺更精,遏云回雪未可评.人间不复数娥嬴,神仙游戏肉眼惊.我生不顾万锺荣,对花有酒即蓬瀛.高会何须四者并,赤脚亦能写高情.最恨苏公世公卿,家声往往九夷倾.风流阵中却寝兵,酒瓯但借邻姬擎.何日高堂钟鼓鸣,如我心醉如春酲."
    ]
  },
  {
    "title": "未知",
    "author": "未知",
    "paragraphs": [
      "真人蹑身凌紫霞,下悯浊世长咨嗟.崇楼杰阁耀金碧,开阐至道非雄夸.仙茅连山可度世,守此规规如井蛙.灵云一笑万事毕,到今福地空桃花."
    ]
  },
  {
    "title": "未知",
    "author": "未知",
    "paragraphs": [
      "穷山触目纷茅苇,此意昏昏谁可洗.竹间忽破一枝梅,对月嫣然耿寒水.吟诗索酒满高堂,穿帘的皪射晶光.世上膻荤来不到,翦翦天风吹冷香.人言百花睡未起,独冠群芳差可喜.那知和羹自有期,未用争雄压桃李.但怜雨雪正蒙蒙,寒意未舒万象穷.故作选锋驱残腊,挽回天地变春风."
    ]
  },
  {
    "title": "未知",
    "author": "未知",
    "paragraphs": [
      "元戎帘幕海滨开,谪仙骑鲸天上来.尊前谈笑赞筹划,一洗八郡无氛埃.功成挥鞭朝玉阙,九重阊阖开春色.要传天意下人间,翰苑政须万人杰.我今去国已五年,天子令伴黄冠仙.邂逅相逢君复去,林泉还我擅云烟.君去上天款天语,莫畏雷霆作强御.人间疾苦欲扣天,天门嵯峨隔云雨.红巾十万今已无,致此红巾本何如.拨乱傥知原始末,制梃自可鞭匈奴."
    ]
  },
  {
    "title": "未知",
    "author": "未知",
    "paragraphs": [
      "老干千年如削铁,蛰龙酿春未肯泄.阿香推车动地来,振起虬髭上天阙.砰轰一声惊倒人,雨势更挽银河倾.炎洲六月尘生海,一朝化作无边春."
    ]
  },
  {
    "title": "未知",
    "author": "未知",
    "paragraphs": [
      "江边芦苇风飕飕,东君一点破寒愁.窗间疏影横春瘦,枕上冷香寻梦幽.夜半竹折惊残雪,醉起卷帘千山月.肺腑洗空龙麝腥,落笔天香鬬清绝."
    ]
  },
  {
    "title": "未知",
    "author": "未知",
    "paragraphs": [
      "虏兵震地喧鼙鼓,黑帜插城遍楼橹.蔽空戈甲来如云,群盗相随剧豺虎.胡尘漠漠四壁昏,诸将变名窜军伍.十万兵噪龙德宫,上皇避狄几无所.嗣君匹马诣行营,朕躬有罪非君父.奸臣草表遽书降,身率百官先拜舞.那知冯道冷笑渠,立晋犹存中国主.翠华竟作沙漠行,望云顿有关河阻.九天宫殿鬰岧嶤,目断离离变禾黍.生灵日夕望中兴,犹幸君王自神武.相公特起为苍生,下视萧曹无足数.词议云涌纷盈庭,群策但以二三取.老谋大节数子并,行见犂庭灭金虏.立马常依仗下鸣,日咏杜鹃怀杜甫.飞鸟犹尊古帝魂,激烈浩歌来义旅.规模共佐李西平,庙貌不移旧钟簴."
    ]
  },
  {
    "title": "未知",
    "author": "未知",
    "paragraphs": [
      "疲马踏残月,荷策来泮宫.入门见先生,先生何雍容.循循言语能下诱,青蒿因得附长松.短檠挑灯一千二百夜,高谈雄辩磊落沃胸中.吾皇求士苦匆匆,不许先生久卧龙.玉鞭斜指长安道,祇缘此去何犹从.呜唏吁,小轩从此冷如水,虀盐朝暮欣欣尔.空留绛帐照孤灯,窗外西风起寒苇."
    ]
  },
  {
    "title": "未知",
    "author": "未知",
    "paragraphs": [
      "傍山怪石如蹲虎,绝顶去天无尺五.却披丛棘下山腰,丹碧照空飞栋宇.道人养道厌尘劳,避世只嫌山不高.那知行空老曼倩,窃食不遗王母桃.松桧参天门昼闭,碧玉撷蔬饭炊雪.百年冷坐无车音,一旦偕来真恶客.当知喧寂无殊观,出世何妨在世间.能致吾人师作古,龙兴今日始开山."
    ]
  },
  {
    "title": "未知",
    "author": "未知",
    "paragraphs": [
      "绛狗鸣空朱虎攫,神焦鬼烂不堪虐.自嗟笔力无韩豪,不敢谗风干鼎镬.闻说祥符物外臣,能将念力苏罢民.挽出洞天肩未息,飞云驱雨已生春.曹侯德我诗如洗,无乃采葑遗下体.当知此雨非人功,政赖曹溪浩无底.君看连天六日阴,檐声夜和蓬窗吟.羲和知师今日去,自行天上约秋霖."
    ]
  },
  {
    "title": "未知",
    "author": "未知",
    "paragraphs": [
      "晴空当昼栖旸虫,目林欲焚深甑中.多谢吾君肯相访,袖中诗句来清风.爱主我堪犬马比,采蕨山巅行饿死.岂能五绝比天人,疾读君诗汗如洗.君今师友人中豪,琢磨事业当日高.若扣天门自求试,速为奉天留陆贽."
    ]
  },
  {
    "title": "未知",
    "author": "未知",
    "paragraphs": [
      "世间杰栋俯飞翰,帘旌不动天风寒.但得一身自安逸,谁思寒士三万间.东林天下推第一,净几明窗万禅客.主人幽栖仅一枝,便觉宽容无迫窄.一身六尺何足患,蠢动当知俱欲安.谁识曹溪一滴许,能令法雨遍尘寰."
    ]
  },
  {
    "title": "未知",
    "author": "未知",
    "paragraphs": [
      "渊明句法古无有,头上幅巾供漉酒.李白豪篇惊倒人,举目望天不计斗.二子风流不可追,公作幽轩为唤回.长鲸渴兴沉江海,锦囊妙句生风雷.安得一廛在公侧,时时去作孔融客.愁肠得酒生和风,也向毫端写春色."
    ]
  },
  {
    "title": "未知",
    "author": "未知",
    "paragraphs": [
      "责官只得林泉幽,也有曲膂潜相雠.肆毒不知分彼是,后身那解癖春秋.我婴逆鳞龙不怒,谁知蠢蠢敢当路.要我迷阳不作难,祇恐寿光劾君去."
    ]
  },
  {
    "title": "未知",
    "author": "未知",
    "paragraphs": [
      "山压浓阴势欲颓,阿香推车振不开.君来论诗风四起,挽出羲和照九垓.别君八年惊电扫,霜髭已失童颜好.逝者姑从造物流,吾人一笑初不老.明朝飞锡过平津,浩歌归耕陇上云.岩窦不应藏一滴,要须化作无边春."
    ]
  },
  {
    "title": "未知",
    "author": "未知",
    "paragraphs": [
      "蔓草芊芊迷旧圃,日号狐猩走鼯鼠.世欲去之嗟未能,竭力米盐汗如雨.先生人间第一流,目中万事无全牛.割鸡已觉无多子,斩新亭柳作清游.纷纷姚魏争黄紫,醉眼虽观心似水.但搜佳景付吟魂,吐作新诗烂盈纸.惭愧知音太史公,为榜佳名字画雄.二公连茹归霄汉,此亭万古扬清风."
    ]
  },
  {
    "title": "未知",
    "author": "未知",
    "paragraphs": [
      "断臂一朝续狼肉,楛矢漫空夜相逐.海凫乱飞三丈毛,蓝田不行四寸玉.何如南岳追祖风,云间坐致桃李秾.笑尽酒船三百斛,醉吹箫管上晴空."
    ]
  },
  {
    "title": "未知",
    "author": "未知",
    "paragraphs": [
      "我生不顾四壁空,千金买笑醉春风.半夜酒红潮玉颊,亭亭秋水影芙蓉.作文忽慕元和格,遂入贤关亲眉白.遽闻皇甫语穿天,渊源盖是退之客.琢句出人数等高,要令天下无英豪.击节一观百忧失,不觉此身犹布袍.平生自足牛蹄水,为公辟易数百里.愿得佳句时飞来,此间幸有子期耳.雨意朝来犹许重,安得相从恣嘲弄.虀盐充腹灯一萤,兀坐亡聊真梦梦.会鞭匹马城东陬,对床臭味两相投.归来笔下饱奇怪,不须更事子长游."
    ]
  },
  {
    "title": "未知",
    "author": "未知",
    "paragraphs": [
      "雨余榴火欲烧空,宫槐老翠暗薰风.即今此景那可恃,忽观玉露泣芙蓉.请公文急出新格,一变茅黄兼苇白.坐令鼠辈扫地空,毋使再来相主客.异日光芒李杜高,声价岂但一时豪.故应高视空四海,纷纷过眼万银袍.我生作意游弱水,蓬莱杳隔三万里.何如平地揖诗仙,一洗从来郑卫耳.期公便作九鼎重,云水未容扁舟弄.漫天霖雨在胸襟,半夜吹作高宗梦.鬼方月窟虽殊陬,愿治之心辄相投.泽民事业无多子,要使人人鼓腹游."
    ]
  },
  {
    "title": "未知",
    "author": "未知",
    "paragraphs": [
      "闽山去天余尺五,渔浦撼舟滨九死.临水登山万里来,却向春围饮墨水.白云目断无飞翰,夜将剑铗于谁弹.世人相马例嫌瘦,饿死首阳不作难.侧闻天下有人杰,洗出新诗耿冰雪.年来亦复坐文穷,空使品流居第一.抠衣浩歌起相从,雨意那忧泼墨浓.匆匆对语一笑粲,万斛穷愁一洗空.公今清誉高星斗,我乃栖迟事奔走.收拾政赖退之豪,瘦寒不复麾郊岛."
    ]
  },
  {
    "title": "未知",
    "author": "未知",
    "paragraphs": [
      "泮水儒生急寸禄,白袍干人如立鹄.争注虫鱼股置锥,世外语言不到目.我嫌人醉还啜醨,常嗟心迹两相离.邂逅得君能我意,笔端聊复出新奇.爱君未冠少年郎,语出辄惊鹓鹭行.若不纷华替初志,事业他时未易量.今被青衫走尘土,满面春风归仕路.拄笏政可望西山,莫见輶轩腰伛偻.我今絷维犹未释,相思何处访纵迹.为君时望斗牛间,期君光芒高万尺."
    ]
  },
  {
    "title": "未知",
    "author": "未知",
    "paragraphs": [
      "君不见解空宴坐寂无侣,宝花忽尔窥岩户.已将精进耸人天,是用色相旌其苦.又不见毗耶居士坐高堂,四落天花趁挥麈.若人犹有空可谈,真机何处遁天女.丰岩寂寂梵王家,谁把幽岩名雨花.我知此诚齐人耳,但识解空与毗耶.谁知丰岩了无取,口角澜翻初不语.吾宗未出天莫窥,岂复有花可为雨."
    ]
  },
  {
    "title": "未知",
    "author": "未知",
    "paragraphs": [
      "烟云著天无寸空,寒窗瑟瑟夜号风.浩歌出门何所诣,故人飞锡梵王宫.扣门兀坐寂无语,衲破蒙头面如土.逢场聊复触机锋,千偈澜翻疾风雨.我生鼻孔自撩天,笑将龙肉比谈禅.针水相投得吾子,帖肉汗衫今脱然.但怜净业犹诗酒,醉笔时作蛟龙走.傥惟语默两无妨,凭公刻烛联千首.况是雪意政相留,慎勿匆匆抚刀头.明日谈笑作春色,同在琼瑶十二楼."
    ]
  },
  {
    "title": "未知",
    "author": "未知",
    "paragraphs": [
      "短檠对君同泮水,虀盐不给穷吞纸.君今载纸连数艘,贫富相悬九万里.崇宁政事先方田,纷纷讼牒乱云烟.祗今列屋饱虫蠹,官折羊酒寿高年.夫子谈笑收余庆,不复尘埃生釜甑.便当痛饮天津桥,一网尽呼天下俊."
    ]
  },
  {
    "title": "未知",
    "author": "未知",
    "paragraphs": [
      "我本穷山采薇蕨,偶上丹霄骑日月.云端不著痴仙人,天公虽笑雷公斥.今我在陈粮殆绝,不梦杏浆浇细肋.詹成炊饭似抟沙,牛革荐甘真嚼铁.惭愧忘形二禅客,倒屣相迎作禅悦.竹萌瀹水莹琼瑶,土芝借糟凝琥珀.余不供僧僧供余,是事颠倒古所无.要知人我两无有,此饱便当均太虚.昨日龙兴飞尺书,挽我登山有篮舆.试问二师肯俱否,一饱还君欲借渠."
    ]
  },
  {
    "title": "未知",
    "author": "未知",
    "paragraphs": [
      "世事龊龊饥寒语,恩怨嘈然相尔汝.蝇营狗苟端可怜,不见秋风黄鹄举.君看三山夜降神,钟成人杰超不群.堂堂劲气薄霄汉,藐视四海岂无人.箪瓢陋巷谁知己,自足一樽钓秋水.谁使文星射紫微,天书遂敕川龙起.笑来南国开绛帐,议论清明森万象.已令炉锤无顽金,九万却抟羊角上.飘飘归兴凌秋空,莫恨丁宽易已东.天生若人不私子,当令四海遍春风."
    ]
  },
  {
    "title": "未知",
    "author": "未知",
    "paragraphs": [
      "平生作意庐山游,往来却贪吴越舟.陛下许臣鞭匹马,芒鞋因得款清幽.是时六月蒸炎暑,六合黄尘空一雨.上方冷翠袭衣襟,便觉笑谈在天宇."
    ]
  },
  {
    "title": "未知",
    "author": "未知",
    "paragraphs": [
      "切切寒虫常在耳,未识词源万斛水.忽开玉轴见奇文,光怪摩空乱眸子.太傅江左风流人,灵运在家元不嗔.家世千年今复振,落笔飘飘语更真.顿足忘言惊妙绝,欲续貂蝉恨才拙.铅刀那敢望神剑,舒屈无方岂常铁."
    ]
  },
  {
    "title": "未知",
    "author": "未知",
    "paragraphs": [
      "穷居如将豆塞耳,一泓自足牛蹄水.那知邻境有人豪,笑观造化但儿子.笔端万字惊倒人,春色秋风随喜嗔.一读锦囊殆仙去,欲借云𫐌遂朝真.更当负笈慰愁绝,凭公一扫平生拙.门人益亲自得回,会观踏破门限铁."
    ]
  },
  {
    "title": "未知",
    "author": "未知",
    "paragraphs": [
      "世上区区蝇狗耳,不复解缨濯清水.只知贪雀不留珠,可怜认贼翻为子.珍重谢公天下人,冷居林泉曾不嗔.云烟万木观不足,却把新诗为写真.高节凌云亦奇绝,不绾六印未为拙.何妨笑学杜陵翁,只有布衾冷似铁."
    ]
  },
  {
    "title": "未知",
    "author": "未知",
    "paragraphs": [
      "仕途例皆谄笑耳,随盘方圆无定水.前年天子思奇才,霜台曾擢古君子.泛观中外傥非人,发上冲冠聊一嗔.那顾城狐并社鼠,好恶无私喜怒真.底事年来迹又绝,笑遁林泉似藏拙.凭谁去斩佞臣头,请公速铸楚山铁."
    ]
  },
  {
    "title": "未知",
    "author": "未知",
    "paragraphs": [
      "四海纷纷筝笛耳,谁识子期志流水.韵高调古自难酬,得意政须副墨子.我公声价第一人,积薪居上笑不嗔.但将佳句妙今古,逝变雕虫返太真.孟轲尝续吾道绝,功与神禹论工拙.先生今复回狂澜,岂减旌阳柱铸铁."
    ]
  },
  {
    "title": "未知",
    "author": "未知",
    "paragraphs": [
      "引领门墙数舍耳,剑之水源自樵水.裹粮问道嗟未能,参前倚衡见夫子.自笑昔为尘土人,春狂时逐卖符嗔.年来懒惰百事废,洗空人伪惟葆真.更余净业磨未绝,强继弥明不知拙.岂是螳螂敢当车,貘兽从来食铜铁."
    ]
  },
  {
    "title": "未知",
    "author": "未知",
    "paragraphs": [
      "李白尝言人有耳,不当径洗颍川水.男儿出处自有时,何须锐意楚狂子.公今无意世间人,北山有灵定不嗔.天子政作唐虞计,谷口那留郑子真.伫观大手称奇绝,致君却笑前贤拙.坐使梯航到鬼方,来寻九州贡璆铁."
    ]
  },
  {
    "title": "未知",
    "author": "未知",
    "paragraphs": [
      "眼中儒生聊尔耳,仅免春闱饮墨水.可怜四海万青衿,却愧建安六七子.谁似丘侯独可人,日无千篇即怒嗔.腐语陈言俱扫灭,奇文秀句出天真.虎头固已称诗绝,更逢安石分工拙.新诗为侯特发挥,照人之明鉴磨铁."
    ]
  },
  {
    "title": "未知",
    "author": "未知",
    "paragraphs": [
      "结交要在相知耳,趣向不殊水投水.请看丘侯对谢公,箭锋相契无多子.丘侯平日论律人,详及谢公喜与嗔.一得新诗即传借,许久夸谈今见真.车马争看纷不绝,新诗那简茅檐拙.脱腕供人嗟未能,安得毕昇二板铁."
    ]
  },
  {
    "title": "未知",
    "author": "未知",
    "paragraphs": [
      "三吴恶少飞绿耳,杀人如麻壅流水.余风往往到七闽,鱼烂鸟惊父离子.纷然回顾作流人,我侯正色聊一嗔.坐使仓黄万老弱,复歌太平养性真.百弊纷纷俱杜绝,四境无虞安朴拙.方信哲夫自成城,不须十仞坚削铁."
    ]
  },
  {
    "title": "未知",
    "author": "未知",
    "paragraphs": [
      "忘心政须曲糵耳,醉仙如吸百川水.男儿不复问圣贤,杯酒力辞真竖子.我侯度量压千人,不满金钟却怒嗔.酒酣那复迷朱碧,苗莠犹分伪与真.人言狂药要须绝,恐溃肺肠语亦拙.那知真气不可侵,乌府如今肝是铁."
    ]
  },
  {
    "title": "未知",
    "author": "未知",
    "paragraphs": [
      "寂寞相如四壁耳,陋巷萧然穷饮水.虽似退之厌权门,时作封人慕君子.惭愧知音个中人,近前不学丞相嗔.掀髯抵掌论今古,肺腑恢然笑语真.顷余学问非三绝,操瑟干齐谋更拙.栖迟何以酬己知,吾道不移砚铸铁."
    ]
  },
  {
    "title": "未知",
    "author": "未知",
    "paragraphs": [
      "律管才吹九寸耳,帝遣玄冥下司水.天度稍多百四十,爱日差长斗建子.已剥群阴驱小人,四海熙熙语复嗔.因辟金关谪太白,不许天庭久练真.太白尘缘固未绝,肯将天巧形世拙.会施霖雨满人间,归对千年忘恙铁."
    ]
  },
  {
    "title": "未知",
    "author": "未知",
    "paragraphs": [
      "阳复朋来七日耳,黎明当动有泉水.阴阴寒谷未生春,天闵斯民如赤子.遂因天下生奇人,俾歌襦袴无怨嗔.朅来割鸡多暇日,逸韵飘飘腾九真.琼室瑶池津不绝,冷笑人间卫生拙.三窃蟠桃颜益童,那复虬髯面如铁."
    ]
  },
  {
    "title": "未知",
    "author": "未知",
    "paragraphs": [
      "昔年怨声常满耳,纷纷女巫未沉水.天教我侯慰远人,坐令盗贼化君子.期年仁政遍人人,抚之如子不须嗔.吏民欲欺亦不忍,出言洞见胸中真.要图书问久已绝,人皆巧中渠宁拙.优游黄卷有余欢,此志不回端截铁."
    ]
  },
  {
    "title": "未知",
    "author": "未知",
    "paragraphs": [
      "瑟瑟霜风夜聒耳,小院枕衾如泼水.夜清火冷不成眠,起就短檠阅诸子.掩卷嗟嗟今古人,遗风可喜仍可嗔.风日相怜纷无已,一笑玄之妄亦真.我今是非两俱绝,百巧百中不如拙.寂然无复一念邪,那有黄冠下鞭铁."
    ]
  },
  {
    "title": "未知",
    "author": "未知",
    "paragraphs": [
      "恶声不入伯夷耳,严陵拂袖钓寒水.古来豪杰例幽居,佩𩍚肯随舟人子.造化炉中忽为人,笑笑随缘又何嗔.细语粗言俱入妙,醉中不必更陶真.年来三复韦编绝,得趣无多一味拙.物外翛然我已仙,不愁石髓坚如铁."
    ]
  },
  {
    "title": "未知",
    "author": "未知",
    "paragraphs": [
      "万物纷纷一马耳,百川不同均一水.不将彼是作殊观,坐使须弥纳芥子.李白高视空无人,审言更作牙官嗔.可怜纸上较轻重,画饼象龙俱未真.我师宣尼四病绝,抱瓮宁作汉阴拙.万变纷纷不敢侵,真室何须枢楗铁."
    ]
  },
  {
    "title": "未知",
    "author": "未知",
    "paragraphs": [
      "高岩去天尺五耳,下飞瀑布千寻水.山间瘦竹映枯松,岁寒相对凛君子.杖藜去去寻幽人,剥啄扣门公勿嗔.凡骨膻腥傥不厌,愿供薪水看修真.高人隐几语言绝,大巧深藏端若拙.无乃误游天目山,偶见唐公冠带铁."
    ]
  },
  {
    "title": "未知",
    "author": "未知",
    "paragraphs": [
      "人生要在行乐耳,四化相磨逝流水.溪山佳处饱遨游,莫为膻荤亲俗子.解龟谁顾谪仙人,玉局题墙亦遭嗔.世人例作叶公解,但喜画龙谁识真.何如便与尘寰绝,醉倒莫嫌茅店拙.青骢门外系垂杨,旋乞青禾剉白铁."
    ]
  },
  {
    "title": "未知",
    "author": "未知",
    "paragraphs": [
      "门前如市不入耳,忘言隐几心如水.纷华时逐长安儿,清爽何似毛锥子.我虽事业未如人,天公不等吾弗嗔.独步高山寻兀室,默坐烧香已悟真.世事缤纷俱谢绝,叩角自歌愚且拙.谁暇投书追贾谊,更忧铜弊杂铅铁."
    ]
  },
  {
    "title": "未知",
    "author": "未知",
    "paragraphs": [
      "世上纷华蚁穴耳,东流不作西归水.号寒那用学孟郊,捉月要须追李子.一樽忽尔逢故人,高谈往往鬼神嗔.人间目下多忌讳,忘形惟有醉乡真.但得如意酒不绝,四壁莫愁生事拙.铸成此错吾安之,何妨与费数州铁."
    ]
  },
  {
    "title": "未知",
    "author": "未知",
    "paragraphs": [
      "八斗一倾聊热耳,开匣时观三尺水.指天喝月使倒行,扬波直欲斩蛟子.安得知音吾党人,相看青眼不余嗔.笑驱八蛮有奇策,开怀聊与话诚真.可怜吐哺风流绝,乞巧未遑姑守拙.坐观明月侵虾蟆,空使玉川怀寸铁."
    ]
  },
  {
    "title": "未知",
    "author": "未知",
    "paragraphs": [
      "万窍于喁风割耳,梅影横斜耿烟水.杀鸡为黍政追随,七峰共作隐君子.忽举阳关饯行人,去去莫愁官长嗔.但知所领马曹似,清谈更觉子猷真.谷风尝讥朋友绝,子贡毋轻原宪拙.期公鸿雁不空回,开缄八行划如铁."
    ]
  },
  {
    "title": "未知",
    "author": "未知",
    "paragraphs": [
      "汗血神驹卓锥耳,去似苍崖决积水.据鞍年少笑西征,神仙中人梅氏子.平生胸抱不由人,点额再归曾未嗔.仪舌尚存斯足矣,卞玉那愁无识真.一官聊续箕裘绝,登山莫厌芒鞋拙.会使狗偷扫地无,不须蜂虿挥巨铁."
    ]
  },
  {
    "title": "未知",
    "author": "未知",
    "paragraphs": [
      "山头枯木半生耳,山下琉璃剪碧水.登山临水两超然,刻烛千篇对夫子.我生也是不羁人,白眼望天人共嗔.相逢赖有知音鲍,挥麈不疑咳唾真.子今更与竹林绝,我独凄然守株拙.望公声誉腾九天,不惟去作铮铮铁."
    ]
  },
  {
    "title": "未知",
    "author": "未知",
    "paragraphs": [
      "号寒啼饥自聒耳,火中莲花那著水.超然不复顾尘寰,空色两冥舍利子.冠巾贾岛齿平人,当时仅免退之嗔.何如伯升云水去,万劫不磨一点真.公今更恐情难绝,泛作飞蓬谋未拙.挽袖牵裳浩不回,当知若人是真铁."
    ]
  },
  {
    "title": "未知",
    "author": "未知",
    "paragraphs": [
      "人生相值梗萍耳,无酒投钱亦饮水.况公家世足风流,封胡羯末又贤子.匹马来寻物外人,坐上无毡寒不嗔.倾盖相逢已如故,洗空机械情更真.公今在陈粮屡绝,恶圆喜方我尤拙.穷愁相守两萧然,富骄何事如意铁."
    ]
  },
  {
    "title": "未知",
    "author": "未知",
    "paragraphs": [
      "半夜丝簧纷养耳,舞袖香风散沉水.高堂嬉笑坐生春,不诵式微惊游子.孟公投辖虽知人,故乡千里儿曹嗔.毅然竟把刀头舞,百日梦归今日真.依前瘦马登高绝,未应却笑此行拙.邑人脂膏子弗求,况是丘侯帽无铁."
    ]
  },
  {
    "title": "未知",
    "author": "未知",
    "paragraphs": [
      "一岁无多数日耳,归心应逐东流水.遥想解鞍在于门,满室生春舞妻子.明朝去拜绛帷人,迟迟他邦冀勿嗔.愿及散才求入社,寓诗千里欲寻真.医门不与多病绝,无盐自献那羞拙.谁知此质非良金,政须乃翁为点铁."
    ]
  },
  {
    "title": "未知",
    "author": "未知",
    "paragraphs": [
      "管中窥豹一斑耳,敢对江海更言水.赖公不作扬雄尾,舞雩曾许随童子.绨袍至今念故人,世人欲杀渠不嗔.更将妙语为高价,坐令玉表欲侔真.期公终始不相绝,回愚参鲁余亦拙.异时报德但修身,那用张良袖中铁."
    ]
  },
  {
    "title": "未知",
    "author": "未知",
    "paragraphs": [
      "世上乞怜帖双耳,得失毫芒汗流水.辕驹厕鼠端可怜,笑杀物外奇男子.先生眼中无可人,将军污足渠亦嗔.傥欲眠时遣客去,两忘物我渊明真.世间势位日悬绝,不能变渠平日拙.政如强弓五十步,无力可贯青唐铁."
    ]
  },
  {
    "title": "未知",
    "author": "未知",
    "paragraphs": [
      "岭云去天一握耳,取死一分山下水.不辞舟车千里来,赖有陈蕃知孺子.当堂得酒觞故人,醉倒花前夜不嗔.我来一见欣如故,险语聊摅肺腑真.安得眼边万事绝,与君千首较工拙.乐死初无锸自随,那学祠东墓费铁."
    ]
  },
  {
    "title": "未知",
    "author": "未知",
    "paragraphs": [
      "忽忽百年石火耳,偃鼠不逾一腹水.胡椒百斛何为哉,箪瓢便可安颜子.君看世间容悦人,胁肩摇尾恐人嗔.所得仅能毛发许,抵掌无由一笑真.期公便与此曹绝,折脚铛中归养拙.富贵鼎来即应之,鄂公未遇姑冶铁."
    ]
  },
  {
    "title": "未知",
    "author": "未知",
    "paragraphs": [
      "城头皂帜作云飞,城中不纵胡马嘶.虎狼那顾百万众,政期生载人杰归.天王遣公赴狂虏,胡奴列拜听奇语.军中相庆得左车,便觉笑谈混天宇.先生一笑凛长虹,此膝那屈穹庐中.平生数奇似李广,自许孤忠如鲁公.毡帐归来眦欲裂,北望紫微湮涕血.更期结草报君王,夜半无人径自绝.城门初开闻讣书,参骞哭往万人俱.义色忠躯略不变,忠言凛凛在襟裾.当时中国满朱紫,不臣女真即臣楚.闻公高节端不回,身虽亡恙气先死.英风吹到新冕旒,天恩夜破九泉幽.佳城可葬不可没,时有红光上斗牛.我昔从公子弟列,欲报公知效公节.公骑箕尾我谁依,独上山巅采薇蕨."
    ]
  },
  {
    "title": "未知",
    "author": "未知",
    "paragraphs": [
      "世人龊龊例卑嘶,枪榆不识南冥飞.邂逅逢公能可意,笑呼文举作群儿.扁舟十日系杨柳,未忍愤然夸疾走.官长虽嗔渠不闻,且觅吾徒绝诗酒.笑谈便觉无樊笼,胜景况复烦天公.眼前突兀万银屋,河伯欲以山为宫.期公定非哙等伍,爱公高气塞寰宇.此行要须上九天,利磨干将斩张禹."
    ]
  },
  {
    "title": "未知",
    "author": "未知",
    "paragraphs": [
      "男儿匹马追风嘶,朝燕暮越去如飞.谈笑功名在钟鼎,卵破草折驱胡儿.悲吟误学愚溪柳,落笔幸无龙蛇走.诗成不直水一杯,谁解金龟与换酒.能言嗟我闭雕笼,九万扶摇政属公.好振雷威养霖雨,要须奏赋未央宫.游戏诗坛整部伍,笔锋光怪横天宇.异时请赓七月篇,恶食卑宫赞神禹."
    ]
  },
  {
    "title": "未知",
    "author": "未知",
    "paragraphs": [
      "白鹤一去断消息,白鹤岭高高无极.仙人望汝久不归,珠花撩乱瑶海碧.当时同伴有飞鸾,雪浪掀天翻彩翼.世间千岁会重来,过眼不须寻鸟迹."
    ]
  },
  {
    "title": "未知",
    "author": "未知",
    "paragraphs": [
      "北风于喁万窍号,落雪纷纷燖鹄毛.好向高堂护帷幕,新醪入脸殷春桃.居士何为嚣不顾,叩户长歌辞我去.行行逸兴高白云,千里江山入芒屦.问君无乃急所求,笑指南安作胜游.南安老师初不死,一闻消息即归休.嗟我平生污诗酒,未能赤脚走岩窦.在家自得忘家禅,托问老师印可否."
    ]
  },
  {
    "title": "未知",
    "author": "未知",
    "paragraphs": [
      "君不见晋阳作垣期自固,中藏荻蒿劲箘簵.知音会遇张孟谈,安赵有才终一顾.人生会遇自有时,两股何须欲置锥.快将好景供诗酒,嗟嗟戚戚非男儿."
    ]
  },
  {
    "title": "未知",
    "author": "未知",
    "paragraphs": [
      "天上楼成求俊笔,今古共嗟李长吉.那知施侯更可怜,只向人间二十一.平生疾恶端如雠,高视青衫气横秋.岂惟落笔动惊俗,政事入眼无全牛.汗血共期千里足,狂风忽已摧秀木.生前万事且置之,白头老母将焉属.管鲍交情我最深,讣来一恸几失音.相思通昔不作梦,对床蟋蟀更秋吟."
    ]
  },
  {
    "title": "未知",
    "author": "未知",
    "paragraphs": [
      "万窍于喁北风烈,乌云贴地欲飞雪.醉乘一叶上玻璃,忽霁阴威行夜月.凤凰山头想大颠,芒鞋竹杖弄清泉.胸中得句自春色,散入草木腾云烟.安得今宵对挥麈,快然别作二岁语.遥知今吾非故吾,便当刻烛追风雨."
    ]
  },
  {
    "title": "未知",
    "author": "未知",
    "paragraphs": [
      "伯夷自甘首阳蕨,商臣不戴周日月.那知世人冷笑渠,却言冯道有全节.纷纷过眼万飞蚊,何如闭目日饮醇.议论不从流俗变,吾宗赖有谪仙人.谪仙品流居第一,射策王庭恣狂直.不知天上闻不闻,见说奸臣俱辟易.秋风鞭马衫蓝,一官聊渡试江南.群从相从得髯尹,家学当须与剧谈.江南风月归诗酒,二陆相从真得友.无人肯伴栟榈狂,为我唤回脱帽张."
    ]
  },
  {
    "title": "未知",
    "author": "未知",
    "paragraphs": [
      "羽檄星驰暴客起,西望烽烟无百里.夜半惊呼得渔舠,老稚相携三百指.蠖屈蛇盘破蓬底,忽欲骞身风刮耳.沙汀𫇢岸少依刘,万斛愁情空一洗.回思当年侍玉皇,禁垣夜直宫漏长.驱驰谁谓遽如许,客枕不安云水乡.前日蹇驴冲火烈,今此扁舟压残雪.隆暑祁寒欲少休,钲鼓迫人如地裂.草庐安得无卧龙,奉天政赖陆宣公.凭谁急呼人杰起,使我叩角歌尧风."
    ]
  },
  {
    "title": "未知",
    "author": "未知",
    "paragraphs": [
      "平生论兵轻白起,端欲采芝追甪里.谁遣声名到人间,役役十年空血指.天狗堕地嗟未已,雷声屡迫君王耳.闽山今复暗旌旗,四望长安泪如洗.羡君好古慕羲皇,品流不减刘真长.舍我帡幪得甘寝,徬徨忽在无何乡.安得大明如火烈,坐令鼠辈消春雪.六合内外还桑田,乾坤不容异姓裂.看君躣马如游龙,醉中脱帽造王公.高堂请志中兴事,吉甫作诵穆清风."
    ]
  },
  {
    "title": "未知",
    "author": "未知",
    "paragraphs": [
      "昴星下天扶汉德,长庚乃向开元谪.光芒相照数百年,一尊不得闻风月.何如今日出城闉,高堂共享无边春.风流皆在烟霞表,不数当年荀与陈.江湖我今方卷舌,君等上天环北极.箕斗虚名不必多,要斥旄头作顽石."
    ]
  },
  {
    "title": "未知",
    "author": "未知",
    "paragraphs": [
      "渡头送君泛小舟,丝丝细雨织寒愁.自闻君来天亦喜,急扫阴霾霁九州.聚星高会古难续,也欲从君勤秉烛.期君指顾苏瓯闽,一笑春风不忍独."
    ]
  },
  {
    "title": "未知",
    "author": "未知",
    "paragraphs": [
      "我顷天上遭雷斥,万里南归弄泉石.惭愧张侯著眼看,诗卷光芒射奎壁.一朝逸气见眉间,浩歌依刘出闽山.渠今得客君得主,宁复回首更悲酸.阴雨初生腐草翼,破并行空夜的皪.何时归伴栟榈狂,一吐长虹贯白日."
    ]
  },
  {
    "title": "未知",
    "author": "未知",
    "paragraphs": [
      "火云烧空汗如雨,江北江南俱豺虎.君侯不顾溪山幽,鞭马一朝去莫御.挽君少竢秋风清,君言倚门有双亲.千里归从彩衣舞,死生不计万锺轻.过眼纷纷青与紫,颠倒重轻真可鄙.凭君天上整乾坤,自古忠臣多孝子."
    ]
  },
  {
    "title": "未知",
    "author": "未知",
    "paragraphs": [
      "石壁巉岩惊鬼划,异草幽花锁春色.群山迤逦不能高,突兀独磨霄汉碧.芒鞋千尺上崔嵬,手摘星辰脚底雷.拨破烟云得洞户,醉眼恐是天门开.入门嵯峨森紫玉,冷风吹面天香馥.箕踞胡床挥麈尾,万指未充空洞腹.我因避地访名山,扁舟夜渡沙溪寒.辛勤博此一笑喜,太平犹在水云间.猛将今无三角虎,狐狸昼号鳅鳝舞.灵岩知有老龙藏,挽出人间作霖雨."
    ]
  },
  {
    "title": "未知",
    "author": "未知",
    "paragraphs": [
      "黑云压山山欲颓,阿香推车震不开.广寒宫中珠径寸,狂风倾下九天来.高堂砰轰倒四壁,万瓦飞空如转石.灯火青荧不敢明,世间谁有胆三尺.年来蠢动敢争豪,鳅鳝起舞狐狸嗥.一振天威百怪息,夜半云收北极高."
    ]
  },
  {
    "title": "未知",
    "author": "未知",
    "paragraphs": [
      "冷风吹海烟雾开,绣衣使者天上来.手持天书传天语,促起天下豪杰魁.下堂拜命汗如雨,上堂鸣鼓旌旄举.要令南国生清风,不辞马上蒸溽暑.平生直气高苍穹,四海草木闻威风.业以自任如伊尹,那使流言动周公.君臣今日机锋契,六十九州归重寄.屠龙事业警狗偷,谈笑定缚吴元济.功成上天相都俞,指呼瓦皪化华胥.日辟农桑三万里,二十四考书中书.我今流落穷吞纸,蟾蜍爬沙鞭不起.归欤自筑茅三间,为作野史书雄伟."
    ]
  },
  {
    "title": "未知",
    "author": "未知",
    "paragraphs": [
      "前日雨如丝,缤纷杂朝雾.昨日雨如注,万壑争驰骛.今朝有霁色,作意在芒屦.那知复如倾,漫天飞瀑布.介休借车振苍穹,十八叶幡如火红.涛头起伏万银屋,河伯尽以山为宫.门前小艇疾飞鸿,挽我同趋急流中.人生如梦贵适意,乘此可食千头龙.醉中举杯谢舟子,口腹自营吁可鄙.不闻大禹不过门,血指为疏九年水.何如乘风拜张坚,唤取女娲来补天.坐令赤子脱鱼腹,六合内外还桑田.柳枝却下蛟龙约,谈笑支奇付铁索.异时天上敢惊呼,斥作人间铛折脚."
    ]
  },
  {
    "title": "未知",
    "author": "未知",
    "paragraphs": [
      "煤炱飞上天,沉沉三日雾.银河一压摧,狂雨恣横骛.我恐铁骑来,疾驰不纳屦.气豪如项羽,势猛似黥布.弥漫江海接高穹,石牛未洗血泥红.天吴八首真奇怪,咄嗟平地作银宫.我贫家火不星灶,赤脚灭没泥涂中.目断晓风生少女,又复茅檐飞白龙.惭愧北来王夫子,籍籍声名满都鄙.朝吟千赋暮千诗,松腴亦须枯海水.莫倚文章似孟坚,未用风流追乐天.且以光芒破阴晦,挽回日色到桑田.乐岁天公有严约,斥落旄头沉贯索.从公日醉三百杯,不怕西风动旗脚."
    ]
  },
  {
    "title": "未知",
    "author": "未知",
    "paragraphs": [
      "我闻张微子,仰天能服雾.又闻填海神,挥鞭石欲骛.二子呼不来,登山自纠屦.雷鼓速云阵,忽忽千岩布.谁云九万隔高穹,玉女笑眼逼人红.银浦遂倾瓜蔓水,雪浪欲浮天梁宫.孤孙得糟时哺翁,泛泛浮家烟浪中.竞呼力士来西域,临江吹缩十丈龙.那知夏雨逢甲子,身如猪鸭不须鄙.赤松作此岂无谋,门生主兵渠主水.长江正欲截苻坚,夜亡智伯水如天.此功朝成暮可霁,便当对月饮青田.一雨从今十日约,要赓丰年入弦索.凭君唤取阿戎俱,笑上天门同软脚."
    ]
  },
  {
    "title": "未知",
    "author": "未知",
    "paragraphs": [
      "当时大镬四十石,馅粗如柱饼八尺.饱食起来舞金刚,挥戈天上驻斜日.底事年来到骨穷,炙蒲脯苔诳腹空.鬬牛一饭期五日,一半又听阇黎钟.啄腐吞腥将日削,天公作意殊不恶.十围渐化杨柳轻,因驭冷风上寥廓."
    ]
  },
  {
    "title": "未知",
    "author": "未知",
    "paragraphs": [
      "我心不转本非石,世路爬沙任退尺.杯酒高怀独未忘,只有三万六千日.原宪虽贫亦非穷,石发溪毛放筯空.已遣寸毫饱风月,安得高堂列鼎钟.明朝莫怕山如削,夹路花香破酒恶.世间得失竞鸡虫,一笑危岑天地廓."
    ]
  },
  {
    "title": "未知",
    "author": "未知",
    "paragraphs": [
      "豪华相陵豆粥石,坐上珊瑚碎三尺.那知萧条洙泗间,灶火不星连七日.我生不复饯文穷,醉眼从来四海空.一饱便令百忧失,三合红陈等万锺.君家况有柳枝弱,客恶不容主人恶.造门果腹姑置之,杜陵寒眼凭君廓."
    ]
  },
  {
    "title": "未知",
    "author": "未知",
    "paragraphs": [
      "东坡不恋二千石,却羡黄州芋径尺.一饱何妨作许难,千古光芒贯白日.我生不暇哭途穷,入户青钱转手空.肉食不容久青琐,齿牢但可叩天钟.许侯诗成谢斲削,飞流来洗徐凝恶.开缄百里已生春,九州更赖此心廓."
    ]
  },
  {
    "title": "未知",
    "author": "未知",
    "paragraphs": [
      "前日雨声如陨石,昨日风狂退六鹢.荔子吐华漫如云,结实定知无十一.南来无以慰愁煎,端期一饱果中仙.山头看花日千转,默想香味空流涎.事类翻羹慎勿恤,风雨在天非人力.要及丰年天下同,那为海邦私一物."
    ]
  },
  {
    "title": "未知",
    "author": "未知",
    "paragraphs": [
      "马上衣衫涴尘土,敛板权门腰伛偻.冷风天上呼不来,厚颜如甲汗如雨.星郎高韵凌云烟,天籁唤归酌流泉.人间热恼醺不到,亭上鹤衣飘欲仙.君方醉乐人愁绝,何如御此登天阙.叩天借取衣上风,吹下九州作春色."
    ]
  },
  {
    "title": "未知",
    "author": "未知",
    "paragraphs": [
      "兰桡𫇢岸雷霆骇,疾雨狂风欲翻海.吾人作意水石间,素志岂因风雨改.悟适当如未悟人,衡山不知为开云.鲁阳莫试挥戈手,郭泰何妨垫角巾.山僧导我飞芒屦,要看渠师得道处.雪喷鼎烹一斥回,千古涧流不东注.我笑老师太豪雄,故令鬼物窥吾踪.安得廓然无圣解,苍崖依旧飞白龙."
    ]
  },
  {
    "title": "未知",
    "author": "未知",
    "paragraphs": [
      "我顷诗成准敕恶,寒江夜度秋萧索.曳杖从师得摩尼,洗空愁肠天地廓.年来狂妄婴逆鳞,去国三秋又出奔.隔墙后得绨袍旧,一笑唤回逆旅春.我心不转嗟匪石,方壮两遭天上斥.处处逢君道价高,万指方袍趋法席.白云天下妙林泉,看君又作新法缘.傥能容此无归客,便当结社追白莲."
    ]
  },
  {
    "title": "未知",
    "author": "未知",
    "paragraphs": [
      "狄犬夜吠夷门月,乾坤易位人泣血.那知千官舞蹈回,马上洋洋面不热.许侯逆风敢孤骞,黄金围腰挽不前.大明升天狐兔遯,再拜丹墀吾节全.我时上天恣狂直,权臣舌端飞霹雳.当时陷穽皆交游,侯独临存真铁石.此来邂逅一笑间,夜倾闽酒赤如丹.胸中磊块浇未下,征旆匆匆又吴山.山前鲛鳄翻平陆,杀人如麻未充腹.凭君仗剑追祖风,坐令四海桑田复."
    ]
  },
  {
    "title": "未知",
    "author": "未知",
    "paragraphs": [
      "挥鞭冲晓露,归鞍载夕阳.一日复一日,不见御袍黄.左衽须文绣,毡车奉珪璋.作意礼乐盛,而乃访毛嫱.上皇袭太平,珍怪乘四方.奇器惊鬼划,舞要欲云翔.端为大盗积,万里来贪狼.文移急星火,搜抉到毫芒.伐柯则不远,吾道其复昌.君看天宇间,紫微已辉光.躣马今朝去,定拜御炉香.恶衣供禹御,茅茨覆尧堂.为邦消底物,人心归则王."
    ]
  },
  {
    "title": "未知",
    "author": "未知",
    "paragraphs": [
      "点额万里归,兀坐冷如水.惭愧北阮贤,为余欣设醴.既邀折槛朱,仍约骑鲸李.人乳已方丈,清歌迟皓齿.那知事大谬,反误占食指.得鹿傥是梦,翻羹得无鬼.我生饮红裙,万事空一洗.所失如猬毛,岂惟一饭耳.端恐荀陈会,自此参辰矣.凭公反高阳,勿专兰亭美.主人或素餐,苏晋端可拟.何妨具大烹,肉食从客鄙."
    ]
  },
  {
    "title": "未知",
    "author": "未知",
    "paragraphs": [
      "我涉江东路,平地雪盈尺.明日登芙蓉,晴天开晓日.朅自婺源来,阴雨连朝夕.瘦马逼云际,又断檐间滴.顾我亦何人,市朝欲扫迹.平生诗酒交,落井仍下石.那知涉畏途,乃烦造化力.要知万里行,人谪非天谪.衡云霁韩愈,海市呈苏轼.君知此理不,鬼物护狂直."
    ]
  },
  {
    "title": "未知",
    "author": "未知",
    "paragraphs": [
      "妾身如暮云,阴霾愁渐浓.郎来如晓色,日高云自空.晓色未应夜,愁云不可重.会持一杯酒,举室生春风."
    ]
  },
  {
    "title": "未知",
    "author": "未知",
    "paragraphs": [
      "妾心如寒梅,随郎遍江东.妾身如飞雪,知落何亭中.雪花故清绝,何人能击节.梅花岁岁春,千秋香不灭."
    ]
  },
  {
    "title": "未知",
    "author": "未知",
    "paragraphs": [
      "妾如傍篱菊,不肯嫁春风.郎如出谷莺,飞鸣醉乱红.乱红有何好,风雨一夕空.菊英虽枯淡,不愁霜露浓."
    ]
  },
  {
    "title": "未知",
    "author": "未知",
    "paragraphs": [
      "陶朱防狡兔,渭滨兆非熊.先生但钓月,君王友不从.我昔访其迹,溪光磨青铜.呼公公不应,天籁自号空.何人知此景,携归梵王宫.乃知夜半力,端在寸毫中."
    ]
  },
  {
    "title": "未知",
    "author": "未知",
    "paragraphs": [
      "青青门外竹,练练涧中流.水竹自相激,天壤无炎洲.我友有高韵,来为扶策游.氛埃飞不到,轩窗寸寸秋.高文穿天心,细字编蝇头.气豪欲骑月,志锐定焚舟.我来初过雨,衣衫空翠浮.平生百斛尘,一洗空不留.归来短檠下,清风入梦幽.不知白莲社,肯容灵运不."
    ]
  },
  {
    "title": "未知",
    "author": "未知",
    "paragraphs": [
      "沙溪清可啜,远山翠欲流.翩然航一苇,浩歌入芦洲.高堂上木杪,幽人事胜游.但足箪瓢乐,不知天地秋.我笔嗟无口,冥搜空掉头.何如三才杰,等是济川舟.开卷腾光怪,天上卿云浮.阿云又嗣音,吾砚不欲留.平生浪诗声,寒虫号清幽.已对狂道士,从此敢吟不."
    ]
  },
  {
    "title": "未知",
    "author": "未知",
    "paragraphs": [
      "维舟古木阴,故人能倒屣.相携步高阁,千尺夸雄伟.雨余天气清,宇宙空如洗.对面碧玉峰,去天不盈咫.凭栏一超然,欲抟九万里.下视嚣尘间,蠢蠢鱼虫耳.平生浪自苦,马上肉消髀.匆匆欲何之,烧香更隐几.入夜寂无人,波声栏下起.坐觉非尘寰,雷霆生脚底."
    ]
  },
  {
    "title": "未知",
    "author": "未知",
    "paragraphs": [
      "草木得新露,袭人吹冷香.泉水夜相激,衾枕自清凉.我携谪仙人,眉目秀而长.高怀洗尘累,抵掌论老庄.若人不世有,此景那可忘.终当跨皓鹤,同作云间翔."
    ]
  },
  {
    "title": "未知",
    "author": "未知",
    "paragraphs": [
      "苍苍九万里,拍塞雨天葩.云际在天上,我去更携家.不知山高低,晶荧浩无涯.回头见侍香,蒙蒙隔琼花."
    ]
  },
  {
    "title": "未知",
    "author": "未知",
    "paragraphs": [
      "丹霞修何行,天花雨红英.草莽化金碧,宴坐十年成.落笔多奇语,酬唱皆名卿.微言寄祸福,无心天籁鸣.顷年来七峰,见我眼增明.西来的的意,一语贯三乘.坐令尘土人,弹指悟无生.别来今许久,夜梦飞爽灵.新诗忽入手,春风死草萌.公以慧生定,我自明而诚.相望虽千里,秋风共一清.去去勿作念,明鉴无将迎."
    ]
  },
  {
    "title": "未知",
    "author": "未知",
    "paragraphs": [
      "前年十月间,胡兵满大梁.小臣阻天对,血涕夜霑裳.去年十月间,左省谪征商.扁舟归无处,江浙俱豺狼.今年十月间,叛卒起南方.官兵且二万,一旦忽已亡.一身幸无责,奉亲走穷荒.天宇如许大,八口无处藏.空山四十日,画饼诳饥肠.朅来古招提,和气霭修廊.迎门有禅伯,梵行照穹苍.却念客无归,烧猪饭苏郎.方袍二百指,祖灯其复光.中有护法人,义气干天枪.倒床得甘寝,不知冬夜长.明朝曹夫子,破浪飞危樯.入门郁春色,满船载琼浆.高谈惊霹雳,佳句刻琳琅.那知奔窜中,一乐得未尝.何当扫阴雪,四海共春阳.便携我辈人,浩歌归醉乡.世事如奕棋,臧否均亡羊.蓑衣可钓月,底处是金章."
    ]
  },
  {
    "title": "未知",
    "author": "未知",
    "paragraphs": [
      "道山文章伯,杖履作幽栖.笔砚为戏事,业落翻墨螭.平生百万言,定相初不离.更怜世间士,尘网深相闱.笑踵双林辙,誓破万夫疑.八面列神王,剑戟森携持.怒目干龙宫,机缄绝谋惟.佛语浩无际,天地如可弥.笑谈一转毕,璿玑时未移.见者皆了了,钝根化神机.不然分三藏,谁能俱不遗.白头钻故纸,底是出头时.此恩今欲报,四顾将谁依.在佛本无说,于公亦何为.珍重谪仙人,登山力未疲.天涯渺万里,著处即为归.随缘作赞叹,妙语何奇奇.置之天壤间,千古无敢非.我生多肉障,烦公示宝篦.请作一言蔽,牟尼即仲尼."
    ]
  },
  {
    "title": "未知",
    "author": "未知",
    "paragraphs": [
      "晴云耸奇峰,烈日破昏雾.谪仙有行色,朋僚伤远送.嗟哉君子人,簿书久倥偬.文星应长庚,劲气模䗖蝀.幡然玉京去,伫听朝阳凤.岩野岂能留,端肖高宗梦."
    ]
  },
  {
    "title": "未知",
    "author": "未知",
    "paragraphs": [
      "俯仰天地间,纷纷尘垢耳.市井与山林,累人均一体.有真故有妄,无彼那取此.谓是为尘外,政应在尘里.凭师一埽空,六尘不用洗.渊默即雷声,万川同一水."
    ]
  },
  {
    "title": "未知",
    "author": "未知",
    "paragraphs": [
      "寸草春未报,秋风树不停.三年真忽尔,过隙白驹奔.庐坟吾岂敢,北堂有老人.作庵居释子,佛事勤朝昏.太史怜此意,高额揭显亲.梁间垂玉筯,壁上霭飞云.顾我何为者,传家空一经.栖迟已三十,寒灯尚短檠.北辕将适楚,捩手或翻羹.那能为亲显,只可充添丁.但念我先人,白首困飘零.射策不逢赏,青衫脱王庭.今焉逢太史,发挥身后名.坐令九泉下,冷骨复生春.显扬政在此,松楸万世荣.作诗敢论报,欲为肌上铭."
    ]
  },
  {
    "title": "未知",
    "author": "未知",
    "paragraphs": [
      "凉天夜无云,寒江秋更碧.冷照月华中,水天同一色.画船渺中流,三更群动寂.清风远相随,芦花秋瑟瑟.近山得桂香,隔烟起渔笛.楼台半有无,疑是化人国.我生本无事,钓竿勤水石.今宵更可人,仍侍君子侧.浪登元礼舟,本非谪仙敌.敛手看挥毫,光芒腾万尺."
    ]
  },
  {
    "title": "未知",
    "author": "未知",
    "paragraphs": [
      "乞食自王城,骏笔挥万纸.开缄动心目,忽忽龙蛇起.便可老烟霞,声价日千里.那知未满意,更访栟榈子.栟榈亦何人,是心如灰死.恶语满人间,春风自桃李.凭君一笑挥,万事空一洗.但了风动幡,在处针投水.愿将广长舌,语出亦糠粃.回到我辈人,政堪覆酱耳."
    ]
  },
  {
    "title": "未知",
    "author": "未知",
    "paragraphs": [
      "我瓠非五石,安能枵不用.但恃少年气,未肯就羁鞚.越人已断发,章甫浪出宋.何如子建文,脱口人争讽.笑示善者机,绮语时一弄.妙竟秘不传,尺管阁云梦.固应羞芹藻,清明奴隶共.明年鬰梧桐,定作喈喈凤.归来访原宪,慎毋学子贡.故人犹未病,反己能求中."
    ]
  },
  {
    "title": "未知",
    "author": "未知",
    "paragraphs": [
      "客食突不黔,马上肉消髀.所得知几何,此生亦茅靡.何如丰岩公,一室万缘止.竹林能清幽,岩窦富奇伟.关门寂无人,烧香坐隐几.今年忽猿惊,杖屦数百里.持此凝宴坐,老师一启齿.我岂死灰如,春风吹不起.请君看九渊,止水即一洗."
    ]
  },
  {
    "title": "未知",
    "author": "未知",
    "paragraphs": [
      "寓形天宇间,一枝慎所处.到眼无溪山,堆胸自尘土.陈子作舫斋,端能世外趣.笑傲风波境,恬无风波虑.循本鱼可观,灰心鸥自舞.风景虽可人,公乎聊四顾.纷纷逐末流,谁援沉迷苦.吾事在济川,慎勿五湖去."
    ]
  },
  {
    "title": "未知",
    "author": "未知",
    "paragraphs": [
      "秋江十日雨,破浪飞危樯.恍如在天上,万顷烟茫茫.狂风自南来,桂华雨新黄.停杯不须饮,且饮空中香.平生四海心,老大愧周郎.聊复随孺子,解缨濯沧浪.北斗挹酒浆,天孙织衣裳.乘兴拏舟去,一笑上银潢."
    ]
  },
  {
    "title": "未知",
    "author": "未知",
    "paragraphs": [
      "世人无远韵,挟策干浮云.识字仅有数,得志无短檠.太丘妙家法,不肯卤耕耘.藏书浩无际,兀坐观沧溟.寒陋鄙李邕,假书勤朝昏.过眼如杜甫,散为笔下神.一家今四杰,射策到王庭.自视犹细事,家塾方讨论.嗟我未闻道,政作钻纸蝇.会同阿戎去,从公问斲轮."
    ]
  },
  {
    "title": "未知",
    "author": "未知",
    "paragraphs": [
      "朔风夜号空,于喁几枝木.深山自春色,芳草不凋绿.朋来得佳游,招提藏翠麓.新酒赤如丹,竹萌肥胜肉.一醉出门去,缺月挂修竹.归路沙溪浅,危桥践寒玉.夜过渭滨居,门庭故不俗.对坐寂无语,泉声如击筑.宗盟更可人,相邀勤秉烛.开缄得捷音,豺狼俱面北.回棹今可矣,赏心嗟未足.西去有奇岩,佳名配王屋.箕踞列十人,未充空洞腹.更约林宗俱,来伴白云宿."
    ]
  },
  {
    "title": "未知",
    "author": "未知",
    "paragraphs": [
      "谷雨已十日,不散阴云顽.夜风翼腐草,借光蒲苇间.往来自相照,似欣天地宽.何时东方白,红日开云端."
    ]
  },
  {
    "title": "未知",
    "author": "未知",
    "paragraphs": [
      "我昔少年日,气与风雷壮.一言既不合,掉头归望望.誓将老烟霞,叩角耕闲旷.一日烦干旌,叩天舒孟浪.自譬舟一叶,沙溪春荡漾.百川傥已东,吾力那能障.尚赖天地宽,未即崇山放.栟榈付冷居,乃为世所长.老妻画纸棋,赤脚沽村酿.醉起舞彩衣,吾道颇休畅.人杰又鼎来,不怕供诗帐.酬唱激清风,洗空烟雨瘴.故人化鹤仙,穹庐共凄怆.生还义更高,裹饭远相饷.演山见长庚,醉眼不敢仰.便结骑鲸游,不知飞燕谤.兰亭最后来,德齿均所尚.伤时虽慷慨,论事尤倜傥.杯酒七峰下,逸思九天上.万事俱可人,祇欠蛾眉唱."
    ]
  },
  {
    "title": "未知",
    "author": "未知",
    "paragraphs": [
      "四海王信州,志气老益壮.家学九夷闻,人物万夫望.若使在庙堂,天下无怨旷.胡为一叶舟,也泛闽溪浪.顾余真断梗,江淮付摇漾.逢人辄倾倒,涉世无隄障.既念越人瘠,仍欲郑声放.斥下九天来,宜似幽怪长.邂逅忽相逢,琥珀倾新酿.大急赓歌诗,胸臆赖舒畅.我语无余韵,日书甲乙帐.得君驱鳄手,不忧潮阳瘴.三年去国心,海隅日凄怆.东家久不燔,稚子将无饷.诗成皆置之,万事吾不仰.那复思重裘,区区欲止谤.明朝更可人,芒鞋穷好尚.遥知翠微中,高谈得纵傥.至乐曲糵间,虚名钟鼎上.轻重不须论,杯行且酬唱."
    ]
  },
  {
    "title": "未知",
    "author": "未知",
    "paragraphs": [
      "昌黎论佛骨,南行气亦壮.献书请镂玉,却起北归望.香山最风流,诗酒事夷旷.那知闻琵琶,泪溅九江浪.此身苦海中,风波随荡漾.妄见分南北,无乃眼中障.嗟我果何人,楚狂本天放.外物不须论,有身今已长.斥归水云乡,日醉莲花酿.茗饮过陆羽,禅悦得文畅.安此更何求,万里脱毡帐.死生则置之,北邙岂俱瘴.使君怜我愚,了无逐客怆.谓我耕白云,不独齐眉饷.诗来觅欢处,光芒不可仰.欲醉桃李春,那忧贝锦谤.赤脚敢云无,社舞非时尚.侯门列蛾眉,一见吾其傥.抛砖此当先,积薪君在上.更为李与苏,两家按新唱."
    ]
  },
  {
    "title": "未知",
    "author": "未知",
    "paragraphs": [
      "虱卜虽萧条,虎筮固豪壮.要皆有得失,未息胸中望.那知方寸地,太空等虚旷.川逝水不流,石高风自浪.郑五相府荣,谢三渔舟漾.穷达安在哉,但瞒肉眼障.鼓瑟铿尔舍,扶杖曝然放.在我本不亏,底处更求长.独挂百钱游,无人捉私酿.醉归一腹春,满纸挥琴畅.珍重江左王,德卲宜绛帐.天遣千里来,不顾闽山瘴.人言臭味同,政可慰凄怆.谁知金玉予,诗成即相饷.笔力到天心,开卷人争仰.但勿赋兔葵,小儿易生谤.献之诗更奇,句法晋宋尚.从渠得精深,嗟余真恍傥.何当日相从,烦君更语上.径追太古风,三叹聊十唱."
    ]
  },
  {
    "title": "未知",
    "author": "未知",
    "paragraphs": [
      "荔子有佳品,乃在府城东.我来方秀发,黄云几万重.遥知香味色,已具碎花中.凭栏一念足,不食意自充.人世如梦耳,当体色即空.谓是为真实,便可侑千钟.谓是为非实,真饱亦何从.虚实两无有,楼高雨蒙蒙."
    ]
  },
  {
    "title": "未知",
    "author": "未知",
    "paragraphs": [
      "大禹不到处,石壁谁凿开.云端欲相搏,飞出白云来.余沫乱飞雪,雄声敌春雷.溯流涌百尺,银山陟崔嵬.顾我虽逐客,解雨已春回.嗟此天尽处,胡为乎来哉.萱堂有垂白,蓬室纷提孩.内外三百指,奔窜若为怀.我疑云水间,亦有天下才.何时日三锡,一振纪律颓.羲和傥中天,六合无氛埃.鼠壤与蚁穴,不风当自摧.坐令陋巷中,依旧乐颜回.亦能书夷狄,朝会叩天阶."
    ]
  },
  {
    "title": "未知",
    "author": "未知",
    "paragraphs": [
      "胜游出林杪,参天仅一分.从君如附骥,顾我愿为云.野色连空碧,幽香袭露薰.耦耕当卜此,横笛夜相闻."
    ]
  },
  {
    "title": "未知",
    "author": "未知",
    "paragraphs": [
      "易外家风未兆时,三更黑马上乌鸡.而今拨转机轮也,刹刹尘尘更是谁."
    ]
  },
  {
    "title": "未知",
    "author": "未知",
    "paragraphs": [
      "同声相应,同气相求.同风千里,不隔丝头.脱尽情尘消息在,芦花江上月明秋."
    ]
  },
  {
    "title": "未知",
    "author": "未知",
    "paragraphs": [
      "山云冉冉,江水茫茫.正不居位,偏不涉傍.显而不露,隐而弥彰.猿啼古木音声急,鹤宿枯松梦寐长."
    ]
  },
  {
    "title": "未知",
    "author": "未知",
    "paragraphs": [
      "朔风作寒色,爱日流恩光.处处相逢遇,明明不覆藏.山河无隔越,草木尽敷扬.刹说众生说,毗卢舌广长."
    ]
  },
  {
    "title": "未知",
    "author": "未知",
    "paragraphs": [
      "十五日已前,有口说不得.十五日已后,无心却自然.正当十五日,云笼无缝袄,花笑不萌枝."
    ]
  },
  {
    "title": "未知",
    "author": "未知",
    "paragraphs": [
      "一亘清虚夜正央,桂宫老兔冷喷霜.混融明暗无分处,谁辨个中偏正方."
    ]
  },
  {
    "title": "未知",
    "author": "未知",
    "paragraphs": [
      "明明百草头,明明祖师意.于佗未尝一,于我未尝异."
    ]
  },
  {
    "title": "未知",
    "author": "未知",
    "paragraphs": [
      "丙丁童子来求火,南海波斯鼻孔大.狤獠舌头会者难,直下而今照得破.照得破,没功过.知你被底穿,曾与同床卧.廉纤脱尽旧时疑,杯影蛇弦留再坐."
    ]
  },
  {
    "title": "未知",
    "author": "未知",
    "paragraphs": [
      "心不自心始是心,眼不见眼始是眼.堂堂无影迹,历历绝思惟.明满环中,兔怀夜月.翠横海上,犀晕秋山.直须及尽玄微,始解承当底事."
    ]
  },
  {
    "title": "未知",
    "author": "未知",
    "paragraphs": [
      "一不是,二不成.介然独立,法尔双行.柳线渐摇风力嫩,草针齐上烧痕青.一点灵光普天地,更嫌何处不分明.闲里摸著鼻孔,忙时换却眼睛."
    ]
  },
  {
    "title": "未知",
    "author": "未知",
    "paragraphs": [
      "半夜谁传无尽灯,黄梅席上许卢能.虚明自照非心力,分付丛林了事僧."
    ]
  },
  {
    "title": "未知",
    "author": "未知",
    "paragraphs": [
      "习习春风,丝丝春雨.一等沾濡,十方周普.甘草得之甜,黄连得之苦.天意发丛林,檐声闹窗户.古德尝云己不迷,等闲教坏人男女."
    ]
  },
  {
    "title": "未知",
    "author": "未知",
    "paragraphs": [
      "法界无尘心月圆,本光还照未萌前.而今直下分明去,犹较南泉二十年."
    ]
  },
  {
    "title": "未知",
    "author": "未知",
    "paragraphs": [
      "心不能缘,口不能议.直须退步荷担,切忌当头触讳.风月寒清古渡头,夜船拨转琉璃地."
    ]
  },
  {
    "title": "未知",
    "author": "未知",
    "paragraphs": [
      "青山白云父,白云青山儿.白云终日倚,青山总不知."
    ]
  },
  {
    "title": "未知",
    "author": "未知",
    "paragraphs": [
      "当生不生,借光现三十六应.当灭不灭,忘照摄千百亿身.祇如绝去,来无动静."
    ]
  },
  {
    "title": "未知",
    "author": "未知",
    "paragraphs": [
      "云敛长空风日和,太平樵牧共高歌.衲僧饭饱无佗事,密密机前弄玉梭."
    ]
  },
  {
    "title": "未知",
    "author": "未知",
    "paragraphs": [
      "谁将活眼窥空劫,我道宗枝染浩春.头角峥嵘藏不得,青原门下有祥麟."
    ]
  },
  {
    "title": "未知",
    "author": "未知",
    "paragraphs": [
      "寥寥无异辙,密密去玄功.月转芦花岸,水秋吞太空.欲识诞生王子父,鹤腾霄汉出银笼."
    ]
  },
  {
    "title": "未知",
    "author": "未知",
    "paragraphs": [
      "百骸俱溃散,一物镇长灵.白云功尽青山秀,青山路转白云迎.不曾死,不曾生.金绳拽转泥牛鼻,半夜驱来海上耕."
    ]
  },
  {
    "title": "未知",
    "author": "未知",
    "paragraphs": [
      "一言尽十方,万卷该不得.一步周八弦,驷马追不及."
    ]
  },
  {
    "title": "未知",
    "author": "未知",
    "paragraphs": [
      "性觉妙明,本觉明妙.与太虚等量,与物情同道.应色应声,随听随眺.入三世而非去来,混万缘而无正倒.云日低时字雁横,夜蟾落处孤猿叫."
    ]
  },
  {
    "title": "未知",
    "author": "未知",
    "paragraphs": [
      "云在青天水在瓶,几人错认定盘星.药山八字轰开也,恰到而今话大行."
    ]
  },
  {
    "title": "未知",
    "author": "未知",
    "paragraphs": [
      "寒灰发焰旧家风,恰恰当人受用中.片雪飞来炉上尽,通身无像不同功."
    ]
  },
  {
    "title": "未知",
    "author": "未知",
    "paragraphs": [
      "佛病法病,佛药法药.本色衲僧,俱不染著.遇饭开口,要行移脚.自是现成,谁能造作.言满天下无口过,行满天下无怨恶."
    ]
  },
  {
    "title": "未知",
    "author": "未知",
    "paragraphs": [
      "衲僧祇么是家风,隐显磨砻入混融.归子返掷全归火,羚羊挂角不同功."
    ]
  },
  {
    "title": "未知",
    "author": "未知",
    "paragraphs": [
      "藏身须要无踪迹,碧眼胡僧难辨白.没踪迹处莫藏身,门门廓达了诸尘.独来将谓无俦侣,闹里忽然逢故人.柳线含金犹畏冷,梅花破雪已成春.阿侬千眼通身是,善应无方处处真."
    ]
  },
  {
    "title": "未知",
    "author": "未知",
    "paragraphs": [
      "一点环中照极微,智无功处却存知.缘思浄尽无余事,半夜星河斗柄垂."
    ]
  },
  {
    "title": "未知",
    "author": "未知",
    "paragraphs": [
      "脱去还如鸟出笼,水云将与旧来同.依俙似曲才堪听,又被风吹别调中."
    ]
  },
  {
    "title": "未知",
    "author": "未知",
    "paragraphs": [
      "不可以色见,不可以声求.风定花犹落,鸟啼山更幽.四衢明自晓,六户冷如秋.再坐不疑处,杯中弓影浮."
    ]
  },
  {
    "title": "未知",
    "author": "未知",
    "paragraphs": [
      "一雨一晴,底事分明.六尘昏扰,世界峥嵘.一心虚泊,万法齐平.出得气是你鼻孔,觑得破是你眼睛.有缘不是余朋友,无用双眉却弟兄."
    ]
  },
  {
    "title": "未知",
    "author": "未知",
    "paragraphs": [
      "即日贵人,旧家富汉.兄弟相成,尊宾互换.突晓途中眼不开,夜明帘外机旋转.骑牛戴帽异中来,百炼真金色不变."
    ]
  },
  {
    "title": "未知",
    "author": "未知",
    "paragraphs": [
      "心月孤圆,义天洞晓.照中之虚,虚中之照.不萌枝上鸟初惺,无影树头春不老.垢衣权挂类中来,出门信手拈来草."
    ]
  },
  {
    "title": "未知",
    "author": "未知",
    "paragraphs": [
      "掣鼓夺旗,往往光影里走作.停机息杼,往往死水里浸却.衲僧家,稳下脚.没窠臼,莫栖泊.月树不啼猿,云巢无宿鹤.玄微及尽类难齐,千手大悲难摸索."
    ]
  },
  {
    "title": "未知",
    "author": "未知",
    "paragraphs": [
      "大雄父子许雍容,消息传通到劫空.寒卧老蟾呼不觉,扶疏丹桂月朦胧."
    ]
  },
  {
    "title": "未知",
    "author": "未知",
    "paragraphs": [
      "云从龙,风从虎.雪峰辊毬,禾山打鼓.意不立玄,机不停午.恰恰相当用不穷,道吾觑破乐神舞."
    ]
  },
  {
    "title": "未知",
    "author": "未知",
    "paragraphs": [
      "去时踏雪似来时,来去途中一色迷.妙得转身宾是主,宗家正令付全提."
    ]
  },
  {
    "title": "未知",
    "author": "未知",
    "paragraphs": [
      "去时不出户,来时不入门.清癯山有骨,闲澹云无根.归家奉祖祢,了事还儿孙.云水通方士,相期报佛恩."
    ]
  },
  {
    "title": "未知",
    "author": "未知",
    "paragraphs": [
      "内若不动,外必不乱,个是丛林知有汉.而今识得不为冤,自家兵马何须战.心因不生境缘断,体若虚空勿崖岸.霜天皎月上中峰,一段光明洗痴暗."
    ]
  },
  {
    "title": "未知",
    "author": "未知",
    "paragraphs": [
      "衲僧须沥髑髅干,透出威音世外看.岁月不能迁变处,个人肯共你同盘."
    ]
  },
  {
    "title": "未知",
    "author": "未知",
    "paragraphs": [
      "五九四十五,春风吹断前山雨.行云归去复何心,转背飘然无觅处.无觅处,知不知,坐断十方还是谁.东弗于代鬰单越,西瞿耶尼阎浮提."
    ]
  },
  {
    "title": "未知",
    "author": "未知",
    "paragraphs": [
      "声色见闻闹浩浩,怡似儿时鬬百草.两家拈出一般般,相对无言点头笑."
    ]
  },
  {
    "title": "未知",
    "author": "未知",
    "paragraphs": [
      "碧琉璃色水澄清,紫磨金光身莹明.洗浄方知不受垢,释迦老子此时生."
    ]
  },
  {
    "title": "未知",
    "author": "未知",
    "paragraphs": [
      "尊贵位中尊贵身,绵绵不断转金轮.刹尘寿量无穷已,个是乾坤旧主人."
    ]
  },
  {
    "title": "未知",
    "author": "未知",
    "paragraphs": [
      "五月半,农忙乱,插田心是秋成饭.却道禾熟不临场,祇么任从风雨烂.禅和子,一身了.一身两眼对两眼,个中丝发初无间.老狐涎尽复何疑,再坐盘中弓落盏."
    ]
  },
  {
    "title": "未知",
    "author": "未知",
    "paragraphs": [
      "衲僧去就水云姿,偶堕夤缘出应时.今日又归林壑去,得便宜了得便宜."
    ]
  },
  {
    "title": "未知",
    "author": "未知",
    "paragraphs": [
      "祇解恁么去,沙禽夜宿沧洲树.不解恁么来,石笋穿开古路苔.莫道鲲鲸无羽翼,今日亲从鸟道回."
    ]
  },
  {
    "title": "未知",
    "author": "未知",
    "paragraphs": [
      "淅淅西风敛气浮,远天野水一般秋.衲僧歇到兹时节,坐照寒光湛不流."
    ]
  },
  {
    "title": "未知",
    "author": "未知",
    "paragraphs": [
      "日照昼,月照夜.天清而高,地厚而下.不我处者大功,不可逃者至化.举起镇州罗卜,酬却庐陵米价.阿噜勒继萨婆诃,佳作人可知礼也."
    ]
  },
  {
    "title": "未知",
    "author": "未知",
    "paragraphs": [
      "祇个是家风,明明入混融.江光芦映月,夜色水吞空.攃手悬崖下,分身万像中.回涂登鸟道,恰恰是神通."
    ]
  },
  {
    "title": "未知",
    "author": "未知",
    "paragraphs": [
      "南亩黄云禾弄穟,中洲白雪苇成花.归舟恰向其闲过,一棹清风夜到家."
    ]
  },
  {
    "title": "未知",
    "author": "未知",
    "paragraphs": [
      "空劫有真宗,声前问己躬.赤穷新活计,清白旧家风.的的三乘外,寥寥一印中.却来行异类,万派自朝东."
    ]
  },
  {
    "title": "未知",
    "author": "未知",
    "paragraphs": [
      "道绵绵兮用也不勤,道绵绵兮寂也不灭.二乘困堕于空无,众生执迷于分别.菩萨区区于进修,诸佛唠唠于演说.一句子妙出三乘,一念闲功超万劫.水月茫茫兮舟棹闲,雪云冉冉兮路岐绝.明明灵灵兮唯己自知,大辩若讷兮大巧若拙."
    ]
  },
  {
    "title": "未知",
    "author": "未知",
    "paragraphs": [
      "恰恰无绫缝,明明不覆藏.鹫岭岂传迦叶,少林那付神光.现成处处合头句,具足人人知见香.虚空说法森罗听,不挂唇皮解举扬."
    ]
  },
  {
    "title": "未知",
    "author": "未知",
    "paragraphs": [
      "玉线金针相续难,劫壶空处妙投关.香林烟暖风排雪,月窟冰寒影转山.里许借功方得活,那时退位不知闲.宗家密密绵绵事,布施多人莫要悭."
    ]
  },
  {
    "title": "未知",
    "author": "未知",
    "paragraphs": [
      "直下无窠窟,不用求奇特.皓玉本无瑕,雕文丧君德."
    ]
  },
  {
    "title": "未知",
    "author": "未知",
    "paragraphs": [
      "本来田地无涯岸,极目寒光成一片.消息平沈佛也迷,机轮转侧谁能辨.雪山山下拥蓑人,白牛一掣芒绳断."
    ]
  },
  {
    "title": "未知",
    "author": "未知",
    "paragraphs": [
      "灵苗发种,觉树敷春.冷湫湫处却要温和,干爆爆时还须津润."
    ]
  },
  {
    "title": "未知",
    "author": "未知",
    "paragraphs": [
      "借婆裙子拜婆年,买尽风光不著钱.劈面来时莫回避,个人里许有生缘."
    ]
  },
  {
    "title": "未知",
    "author": "未知",
    "paragraphs": [
      "同中有异,功亡就位.异中有同,在位借功.一步密移玄路转,全身放下劫壶空.隐隐密密,玲玲珑珑.记取深云须变豹,自然死水不藏龙."
    ]
  },
  {
    "title": "未知",
    "author": "未知",
    "paragraphs": [
      "麟龙不为瑞,珠璧不为贵.衲僧眼豁开,彻见生死蔕.生死蔕,第一义.诸佛心,祖师鼻.少林传灯,灵山授记.随高随下,何此何彼.假诸因缘,神通游戏.有时五教三乘,有时三德六味.有时屋里主财,有时门头了事.处处清白家风,人人见成活计."
    ]
  },
  {
    "title": "未知",
    "author": "未知",
    "paragraphs": [
      "一二三四五,禾山打鼓金牛舞.劈面来时著眼看,全身放下休回互."
    ]
  },
  {
    "title": "未知",
    "author": "未知",
    "paragraphs": [
      "活计如今付旧人,版头疏久又还亲.星河月与长江混,渺渺清光一色匀.底时节,落功勋.卧稳须知却转身,转得了来相识么,寒穷面觜黑皴皴."
    ]
  },
  {
    "title": "未知",
    "author": "未知",
    "paragraphs": [
      "万物自有功,当言用极处.事存函盖合,理应箭锋柱."
    ]
  },
  {
    "title": "未知",
    "author": "未知",
    "paragraphs": [
      "何须更举扬,全体露堂堂.湿暑时时雨,薰风阵阵香.秧针初透水痕浅,蒲刀欲剪柳丝长.双六盘中休喝彩,分明触事恰相当."
    ]
  },
  {
    "title": "未知",
    "author": "未知",
    "paragraphs": [
      "一尘具无量刹土,一念超无量劫数.一身现无量众生,一体合无量诸佛."
    ]
  },
  {
    "title": "未知",
    "author": "未知",
    "paragraphs": [
      "吾家种草古今难,针鼻才分度线端.混处相期君把手,到时不与汝同盘.却来大用纵横是,向去全功转侧看.底事要凭师印可,轮回生死不相干."
    ]
  },
  {
    "title": "未知",
    "author": "未知",
    "paragraphs": [
      "寒岩异草,坐著成功.明月白云,步时分影.幽洞不拘关锁意,纵横那涉两头人."
    ]
  },
  {
    "title": "未知",
    "author": "未知",
    "paragraphs": [
      "云无心而自闲,天无际而能宽.道无像而普应,神无虑而常安.随之也不见去吊,迎之也不见来端.一藏教祇成赞叹,三世佛止可傍观.烛晓堂虚,织妇转机梭路细.水明夜静,渔老拥蓑船月寒."
    ]
  },
  {
    "title": "未知",
    "author": "未知",
    "paragraphs": [
      "芝麻压得油,秔米炊得饭,还我丛林饱参汉.衲僧履道贵平怀,何必临机争转换.活计自然,家风成现.顺水便风,归舟到岸.寒山拾得笑呵呵,此心分付知音辨."
    ]
  },
  {
    "title": "未知",
    "author": "未知",
    "paragraphs": [
      "浪爪拏舟雪溅空,十年胸际著慈风.如今堂上时相见,分付饮茶谈笑中."
    ]
  },
  {
    "title": "未知",
    "author": "未知",
    "paragraphs": [
      "髑髅前有本来灵,照彻毗卢顶𩕳平.玉马过关方半夜,木鸡唤月恰三更.寥寥迹绝全功转,历历光生借位明.却著弊衣垂化手,合同船子顺流行."
    ]
  },
  {
    "title": "未知",
    "author": "未知",
    "paragraphs": [
      "一盘黑白互交罗,生杀其中细琢磨.樵人疑著当头著,不觉腰闲烂斧柯."
    ]
  },
  {
    "title": "未知",
    "author": "未知",
    "paragraphs": [
      "生灭心尽是寂灭,露柱怀胎底时节.寂灭心起是生灭,石女生儿解言说.用时万象不盈余,休处一真无空缺.藤枯树倒笑呵呵,依旧清风与明月."
    ]
  },
  {
    "title": "未知",
    "author": "未知",
    "paragraphs": [
      "不是男,不是女.不是神,不是鬼.不是佛,不是物.祇知白云无心,谁辨青山在目.夜明识取断蛇珠,潭寒退下苍龙骨.等闲掣断紫丝绦,天上人间收不得.收不得,底事从来没窠窟."
    ]
  },
  {
    "title": "未知",
    "author": "未知",
    "paragraphs": [
      "赵州四门长开,不碍诸方往来.十字街头人大叫,平铺买卖没相猜."
    ]
  },
  {
    "title": "未知",
    "author": "未知",
    "paragraphs": [
      "本源无风波,真界绝涯畛.木人步月归,转侧功勋尽."
    ]
  },
  {
    "title": "未知",
    "author": "未知",
    "paragraphs": [
      "地水火风休假藉,一切不留还脱洒.家风廓落等虚空,田地虚明非昼夜.鸟道须知举足难,玄机不许丝头挂.同中有异异中同,彻底浑沦无缝罅."
    ]
  },
  {
    "title": "未知",
    "author": "未知",
    "paragraphs": [
      "赵州道有,赵州道无.狗子佛性,天下分疏.面赤不如语直,心真莫怪言粗.七百甲子老禅伯,驴粪逢人换眼珠."
    ]
  },
  {
    "title": "未知",
    "author": "未知",
    "paragraphs": [
      "一亘清虚衲子家,十方三世个生涯.光明照夜触髅眼,消息含春枯木花.晓色依依云冉冉,天容淡淡月斜斜.母陀罗臂通身是,今日逢场便攃沙."
    ]
  },
  {
    "title": "未知",
    "author": "未知",
    "paragraphs": [
      "一段真风见也么,绵绵化母理机梭.织成古锦含春像,无奈东君漏泄何."
    ]
  },
  {
    "title": "未知",
    "author": "未知",
    "paragraphs": [
      "廓然无圣,来机径挺.得非犯鼻而挥斤,失不回头而堕甑.寥寥冷坐少林,默默全提正令.秋清月转霜轮,河淡斗垂夜柄.绳绳衣钵付儿孙,从此人天成药病."
    ]
  },
  {
    "title": "未知",
    "author": "未知",
    "paragraphs": [
      "云犀玩月璨含辉,木马游春骏不羁.眉底一双寒碧眼,看经那到透牛皮.明白心超旷劫,英雄力破重围.妙圆枢口转灵机,寒山忘却来时路,拾得相将携手归."
    ]
  },
  {
    "title": "未知",
    "author": "未知",
    "paragraphs": [
      "百草头上无边春,信手拈来用得亲.丈六金身功德聚,等闲携手入红尘.尘中能作主,化外自来宾.触处生涯随分足,未嫌伎俩不如人."
    ]
  },
  {
    "title": "未知",
    "author": "未知",
    "paragraphs": [
      "太平治业无像,野老家风至淳.只管村歌社饮,那知舜德尧仁."
    ]
  },
  {
    "title": "未知",
    "author": "未知",
    "paragraphs": [
      "药之作病,鉴乎前圣.病之作医,必也其谁.白头黑头兮克家之子,有句无句兮截流之机.堂堂坐断舌头路,应笑毗耶老古锥."
    ]
  },
  {
    "title": "未知",
    "author": "未知",
    "paragraphs": [
      "痴儿刻意止啼钱,良驷追风顾影鞭.云扫长空巢月鹤,寒清入骨不成眠."
    ]
  },
  {
    "title": "未知",
    "author": "未知",
    "paragraphs": [
      "一尺水,一丈波,五百生前不奈何.不落不昧商量也,依前撞入葛藤窠.阿呵呵,会也么.若是你洒洒落落,不妨我哆哆和和.神歌社舞自成曲,拍手其间唱哩啰."
    ]
  },
  {
    "title": "未知",
    "author": "未知",
    "paragraphs": [
      "两堂云水尽分拏,王老师能验正邪.利刀斩断具亡像,千古令人爱作家.此道未丧,知音可嘉.凿山透海兮唯尊大禹,炼石补天兮独贤女娲.赵州老,有生涯,草鞋头戴较些些.异中来也还明鉴,只个真金不混沙."
    ]
  },
  {
    "title": "未知",
    "author": "未知",
    "paragraphs": [
      "年老成精不谬传,赵州古佛嗣南泉.枯龟丧命因图象,良马追风累缠牵.勘破了老婆禅,说向人前不直钱."
    ]
  },
  {
    "title": "未知",
    "author": "未知",
    "paragraphs": [
      "森罗万象许峥嵘,透脱无方碍眼睛.扫彼门庭谁有力,隐人胸次自成情.船横野渡涵秋碧,棹入芦花照雪明.串锦老渔怀就市,飘飘一叶浪头行."
    ]
  },
  {
    "title": "未知",
    "author": "未知",
    "paragraphs": [
      "宗说般般尽强为,流传耳口便支离.种田博饭家常事,不是饱参人不知.参饱明知无所求,子房终不贵封侯.忘机归去同鱼鸟,濯足沧浪烟水秋."
    ]
  },
  {
    "title": "未知",
    "author": "未知",
    "paragraphs": [
      "言衣半夜付卢能,搅搅黄梅七百僧.临际一枝正法眼,瞎驴灭却得人憎.心心相印,祖祖传灯.夷平海岳,变化鲲鹏.只个名言难比拟,大都手段解翻腾."
    ]
  },
  {
    "title": "未知",
    "author": "未知",
    "paragraphs": [
      "觌面来时作者知,可中石火电光迟.输机谋主有深意,欺敌兵家无远思.发必中,更谩谁.脑后见腮兮人难触犯,眉底著眼兮渠得便宜."
    ]
  },
  {
    "title": "未知",
    "author": "未知",
    "paragraphs": [
      "老觉情多念子孙,而今惭愧起家门.是须记取南山语,镂骨铭肌共报恩."
    ]
  },
  {
    "title": "未知",
    "author": "未知",
    "paragraphs": [
      "是与不是,好看棬.似抑似扬,难兄难弟.纵也彼既临时,夺也我何特地.金锡一振太孤标,绳床三绕闲游戏.丛林扰扰是非生,想像触髅前见鬼."
    ]
  },
  {
    "title": "未知",
    "author": "未知",
    "paragraphs": [
      "秤头蝇坐便欹倾,万世权衡照不平.斤两锱铢见端的,终归输我定盘星."
    ]
  },
  {
    "title": "未知",
    "author": "未知",
    "paragraphs": [
      "狗子佛性有,狗子佛性无,直钩元求负命鱼.逐气寻香云水客,嘈嘈杂杂作分疏.平展演,大铺舒,莫怪侬家不慎初.指点瑕疵还夺璧,秦王不识蔺相如."
    ]
  },
  {
    "title": "未知",
    "author": "未知",
    "paragraphs": [
      "不起一念须弥山,韶阳法施意非悭.肯来两手相分付,拟去千寻不可攀.沧海阔,白云闲,莫将毫发著其间.假鸡声韵难谩我,未肯模胡放过关."
    ]
  },
  {
    "title": "未知",
    "author": "未知",
    "paragraphs": [
      "而今参饱似当时,脱尽廉纤到不知.任短任长休剪缀,随高随下自平持.家门丰俭临时用,田地优游信步移.三十年前行脚事,分明辜负一双眉."
    ]
  },
  {
    "title": "未知",
    "author": "未知",
    "paragraphs": [
      "借来聊尔了门头,得用随宜即便休.象骨岩前弄蛇手,儿时做处老知羞."
    ]
  },
  {
    "title": "未知",
    "author": "未知",
    "paragraphs": [
      "挫来机,总权柄.事有必行之威,国有不犯之令.宾尚奉而主骄,君忌谏而臣佞.底意岩头问德山,一抬一搦看心行."
    ]
  },
  {
    "title": "未知",
    "author": "未知",
    "paragraphs": [
      "淡中有味,妙超情谓.绵绵若存兮象先,兀兀如愚兮道贵.玉雕文以丧淳,珠在渊而自媚.十分爽气兮清磨暑秋,一片闲云兮远分天水."
    ]
  },
  {
    "title": "未知",
    "author": "未知",
    "paragraphs": [
      "玄沙太刚,长庆少勇,南山鳖鼻死无用.风云际会头角生,果见韶阳下手弄.下手弄,激电光中看变动.在我也能遣能呼,于彼也有擒有纵.底事如今付阿谁,冷口伤人不知痛."
    ]
  },
  {
    "title": "未知",
    "author": "未知",
    "paragraphs": [
      "扇子破,索犀牛,棬挛中字有来由.谁知桂毂千年魄,妙作通明一点秋."
    ]
  },
  {
    "title": "未知",
    "author": "未知",
    "paragraphs": [
      "一倒一起,雪庭师子.慎于犯而怀仁,勇于为而见义.清光照眼似迷家,明白转身还堕位.衲僧家,了无寄,同死同生,何此何彼.暖信破梅兮春到寒枝,凉飚脱叶兮秋澄潦水."
    ]
  },
  {
    "title": "未知",
    "author": "未知",
    "paragraphs": [
      "松直棘曲,鹤长凫短.羲皇世人,俱忘治乱.其安也潜鳞在渊,其逸也翔鸟脱绊.无何祖祢西来,里许得失相半.蓬随风而转空,船截流而到岸.个中灵利衲僧,看取清凉手段."
    ]
  },
  {
    "title": "未知",
    "author": "未知",
    "paragraphs": [
      "壮志棱棱鬓未秋,男儿不愤不封侯.翻思清白传家客,洗耳溪头不饮牛."
    ]
  },
  {
    "title": "未知",
    "author": "未知",
    "paragraphs": [
      "铁牛之机,印住印破.透出毗卢顶𩕳行,却来化佛舌头坐.风穴当衡,卢陂负堕.棒头喝下,电光石火.历历分明珠在盘,眨起眉毛还蹉过."
    ]
  },
  {
    "title": "未知",
    "author": "未知",
    "paragraphs": [
      "坏不坏,随他去也.大千界句里了无钩锁机,脚头多被葛藤碍.会不会分明,底事丁宁杀.知心拈出勿商量,还我当行相买卖."
    ]
  },
  {
    "title": "未知",
    "author": "未知",
    "paragraphs": [
      "一道神光,初不覆藏.超见缘也是而无是,出情量也当而无当.岩花之粉兮蜂房成蜜,野草之滋兮麝脐作香.随类三尺一丈六,明明触处露堂堂."
    ]
  },
  {
    "title": "未知",
    "author": "未知",
    "paragraphs": [
      "无外而容,无碍而冲.门墙岸岸,关锁重重.酒常酣而卧客,饭虽饱而颓农.突出虚空兮凤抟妙翅,踏翻沧海兮雷送游龙."
    ]
  },
  {
    "title": "未知",
    "author": "未知",
    "paragraphs": [
      "浪汲初升,云雷相送,腾跃棱棱看大用.烧尾分明度禹门,华鳞未肯淹虀瓮.老成人,不惊众,惯临大敌初无恐.泛泛端如五两轻,堆堆何翅千钧重.高名四海复谁同,介立八风吹不动."
    ]
  },
  {
    "title": "未知",
    "author": "未知",
    "paragraphs": [
      "皤然渭水起垂纶,何似首阳清饿人.只在一尘分变态,高名勋业两难泯."
    ]
  },
  {
    "title": "未知",
    "author": "未知",
    "paragraphs": [
      "摇头摆尾赤梢鳞,彻底无依解转身.截断舌头饶有术,拽回鼻孔妙通神.夜明帘外兮风月如昼,枯木岩前兮花卉长春.无舌人,无舌人,正令全提一句亲.独步环中明了了,任从天下乐欣欣."
    ]
  },
  {
    "title": "未知",
    "author": "未知",
    "paragraphs": [
      "日面月面,星流电卷.镜对像而无私,珠在盘而自转.君不见钳锤前百炼之金,刀尺下一机之绢."
    ]
  },
  {
    "title": "未知",
    "author": "未知",
    "paragraphs": [
      "一唤回头识我不,依俙萝月又成钩.千金之子才流落,漠漠涂穷有许愁."
    ]
  },
  {
    "title": "未知",
    "author": "未知",
    "paragraphs": [
      "迷悟相返,妙传而简.春拆百花兮一吹,力回九牛兮一挽.无奈泥沙拨不开,分明塞断甘泉眼.忽然突出肆横流,险."
    ]
  },
  {
    "title": "未知",
    "author": "未知",
    "paragraphs": [
      "粥罢令教洗钵盂,豁然心地自相符.而今参饱丛林客,且道其间有悟无."
    ]
  },
  {
    "title": "未知",
    "author": "未知",
    "paragraphs": [
      "弦筈相衔,网珠相对.发百中而箭箭不虚,摄众景而光光无碍.得言句之总,持住游戏之三昧.妙其间也宛转偏圆,必如是也纵横自在."
    ]
  },
  {
    "title": "未知",
    "author": "未知",
    "paragraphs": [
      "饵云钩月钓清津,年老心孤未得鳞.一曲离骚归去后,汨罗江上独醒人."
    ]
  },
  {
    "title": "未知",
    "author": "未知",
    "paragraphs": [
      "鸟之行空,鱼之在水.江湖相忘,云天得志.拟心一丝,对面千里.知恩报恩,人间几几."
    ]
  },
  {
    "title": "未知",
    "author": "未知",
    "paragraphs": [
      "斫断老葛藤,打破狐窠窟.豹披雾而变文,龙乘雷而换骨.咄,起灭纷纷是何物."
    ]
  },
  {
    "title": "未知",
    "author": "未知",
    "paragraphs": [
      "丝纶降,号令分,寰中天子,塞外将军.不待雷惊出蛰,那知风遏行云.机底联绵兮,自有金针玉线.印前恢廓兮,元无鸟篆虫文."
    ]
  },
  {
    "title": "未知",
    "author": "未知",
    "paragraphs": [
      "巍巍堂堂,磊磊落落.闹处刺头,稳处下脚.脚下线断我自由,鼻端泥尽君休斲.莫动著,千年故纸中合药."
    ]
  },
  {
    "title": "未知",
    "author": "未知",
    "paragraphs": [
      "收把断襟喉,风磨云拭,水冷天秋.锦鳞莫谓无滋味,钓尽沧浪月一钩."
    ]
  },
  {
    "title": "未知",
    "author": "未知",
    "paragraphs": [
      "岸眉横雪,河目含秋.海口鼓浪,航舌驾流.拨乱之手,太平之筹.老赵州,老赵州,搅搅丛林卒未休.徒费工夫也造车合辙,本无伎俩也塞壑填沟."
    ]
  },
  {
    "title": "未知",
    "author": "未知",
    "paragraphs": [
      "曼殊问疾老毗耶,不二门开看作家.珉表粹中谁赏鉴,忘前失后莫咨嗟.区区抱璞兮楚庭膑士,璨璨报珠兮隋城断蛇.休点破,绝疵瑕,俗气浑无却较些."
    ]
  },
  {
    "title": "未知",
    "author": "未知",
    "paragraphs": [
      "争解恁么道,五更鸡唱家林晓.争肯恁么道,千年鹤与云松老.宝鉴澄明验正偏,玉机转侧看兼到.门风大振兮规步绵绵,父子变通兮声光浩浩."
    ]
  },
  {
    "title": "未知",
    "author": "未知",
    "paragraphs": [
      "切瑳琢磨,变态肴讹.葛陂化龙之杖,陶家居蛰之梭.同条生兮有数,同条死兮无多.末后句,只这是,风舟载月浮秋水."
    ]
  },
  {
    "title": "未知",
    "author": "未知",
    "paragraphs": [
      "水不洗水,金不博金.昧毛色而得马,靡丝弦而乐琴.结绳画卦有许事,丧尽真淳盘古心."
    ]
  },
  {
    "title": "未知",
    "author": "未知",
    "paragraphs": [
      "驴觑井,井觑驴.智容无外,浄涵有余.肘后谁分印,家中不蓄书.机丝不挂梭头事,文彩纵横意自殊."
    ]
  },
  {
    "title": "未知",
    "author": "未知",
    "paragraphs": [
      "岐分丝染太唠唠,果缀花联败祖曹.妙握司南造化柄,水云器具在甄陶.屏割繁碎,剪除氄毛.星衡藻鉴,玉尺金刀.黄蘗老,察秋毫,坐断春风不放高."
    ]
  },
  {
    "title": "未知",
    "author": "未知",
    "paragraphs": [
      "一窍虚通,八面玲珑.无象无私春入律,不留不碍月行空.清浄宝目功德臂,遍身何似通身是.现前手眼显全机,大用纵横何讳忌."
    ]
  },
  {
    "title": "未知",
    "author": "未知",
    "paragraphs": [
      "末后句,会也无,德山父子太含胡.座中亦有江南客,莫向人前唱鹧鸪."
    ]
  },
  {
    "title": "未知",
    "author": "未知",
    "paragraphs": [
      "抗力霜雪,平步云霄.下惠黜国,相如过桥.萧曹谋略能成汉,巢许身心欲避尧.宠辱若惊深自信,真情参迹混渔樵."
    ]
  },
  {
    "title": "未知",
    "author": "未知",
    "paragraphs": [
      "不妨行细输先手,自觉心粗愧撞头.局破腰间斧柯烂,洗清凡骨共仙游."
    ]
  },
  {
    "title": "未知",
    "author": "未知",
    "paragraphs": [
      "缀缀功过,胶胶因果.镜外狂奔演若多,杖头击著破灶堕.灶堕破,来相贺,却道从前辜负我."
    ]
  },
  {
    "title": "未知",
    "author": "未知",
    "paragraphs": [
      "三老暗转舵,孤舟夜回头.芦花两岸雪,烟水一江秋.风力扶帆行不棹,笛声唤月下沧洲."
    ]
  },
  {
    "title": "未知",
    "author": "未知",
    "paragraphs": [
      "百战成功老太平,优柔谁肯苦争衡.玉鞭金马闲终日,明月清风富一生."
    ]
  },
  {
    "title": "未知",
    "author": "未知",
    "paragraphs": [
      "入手还将死马医,反魂香欲起君危.一朝拶出通身汗,方信侬家不惜眉."
    ]
  },
  {
    "title": "未知",
    "author": "未知",
    "paragraphs": [
      "第二头分悟破迷,快须攃手舍筌蹄.功兮未尽成骈拇,智也难知觉噬脐.兔老冰盘秋露泣,乌寒玉树晓风凄.持来大仰辨真假,痕玷浑无贵白珪."
    ]
  },
  {
    "title": "未知",
    "author": "未知",
    "paragraphs": [
      "芥城劫石妙穷初,活眼环中照廓虚.不许夜行投晓到,家音未肯付鸿鱼."
    ]
  },
  {
    "title": "未知",
    "author": "未知",
    "paragraphs": [
      "离念见佛,破尘出经.现成家法,谁立门庭.月逐舟行江练浄,春随草上烧痕青.拨不拨,听丁宁,三径就荒归便得,旧时松菊尚芳馨."
    ]
  },
  {
    "title": "未知",
    "author": "未知",
    "paragraphs": [
      "新妇骑驴阿家牵,体段风流得自然.堪笑效颦邻舍女,向人添丑不成妍."
    ]
  },
  {
    "title": "未知",
    "author": "未知",
    "paragraphs": [
      "规圆矩方,用行舍藏.钝置栖芦之鸟,进退触藩之羊.吃人家饭,卧自家床.云腾致雨,露结为霜.玉线相投透针鼻,锦丝不断吐梭肠.石女机停兮夜色向午,木人路转兮月影移央."
    ]
  },
  {
    "title": "未知",
    "author": "未知",
    "paragraphs": [
      "天盖地载,成团成块.周法界而无边,折邻虚而无内.及尽玄微,谁分向背.佛祖来偿口业债,问取南泉王老师,人人只吃一茎菜."
    ]
  },
  {
    "title": "未知",
    "author": "未知",
    "paragraphs": [
      "拂牛剑气洗兵威,定乱归功更是谁.一旦氛埃清四海,垂衣皇化自无为."
    ]
  },
  {
    "title": "未知",
    "author": "未知",
    "paragraphs": [
      "跛跛挈挈,㲯㲯毵毵.百不可取,一无所堪.默默自知田地稳,腾腾谁谓肚皮憨.普周法界浑成饭,鼻孔累垂信饱参."
    ]
  },
  {
    "title": "未知",
    "author": "未知",
    "paragraphs": [
      "豁落亡依,高闲不羁,家邦平贴到人稀.些些力量分阶级,荡荡身心绝是非.是非绝,介立大方无轨辙."
    ]
  },
  {
    "title": "未知",
    "author": "未知",
    "paragraphs": [
      "作贼心,过人胆,历历纵横对机感.保福云门也垂鼻欺唇,翠岩长庆也修眉映眼.杜禅和,有何限,刚道意句一齐刬.埋没自己也饮气吞声,带累先宗也面墙檐版."
    ]
  },
  {
    "title": "未知",
    "author": "未知",
    "paragraphs": [
      "冻眠雪屋岁摧颓,窈窕萝门夜不开.寒槁园林看变态,春风吹起律筒灰."
    ]
  },
  {
    "title": "未知",
    "author": "未知",
    "paragraphs": [
      "清白门庭四绝邻,长年关扫不容尘.光明转处倾残月,爻象分时却建寅.新满孝,便逢春,醉步狂歌任堕巾.散发夷犹谁管系,太平无事酒颠人."
    ]
  },
  {
    "title": "未知",
    "author": "未知",
    "paragraphs": [
      "没踪迹,断消息.白云无根,清风何色.散干盖而非心,持坤舆而有力.洞千古之渊源,造万像之模则.刹尘道会也处处普贤,楼阁门开也头头弥勒."
    ]
  },
  {
    "title": "未知",
    "author": "未知",
    "paragraphs": [
      "圆珠不穴,大璞不琢,道人所贵无棱角.拈却肯路根尘空,脱体无依活卓卓."
    ]
  },
  {
    "title": "未知",
    "author": "未知",
    "paragraphs": [
      "佛祖髑髅穿一串,宫漏沈沈密传箭.人天机要发千钧,云阵𪸩𪸩急飞电.个中人,看转变,遇贱则贵贵则贱.得珠罔象兮至道绵绵,游刃亡牛兮赤心片片."
    ]
  },
  {
    "title": "未知",
    "author": "未知",
    "paragraphs": [
      "道环之虚靡盈,空印之字未形.妙运天轮地轴,密罗武纬文经.放开捏聚,独立周行.机发玄枢兮青天激电,眼含紫光兮白日见星."
    ]
  },
  {
    "title": "未知",
    "author": "未知",
    "paragraphs": [
      "胡饼云超佛祖谈,句中无味若为参.衲僧一日如知饱,方见云门面不惭."
    ]
  },
  {
    "title": "未知",
    "author": "未知",
    "paragraphs": [
      "玉人梦破一声鸡,转盼生涯色色齐.有信风雷催出蛰,无言桃李自成蹊.及时节,力耕犁,谁怕春畴没胫泥."
    ]
  },
  {
    "title": "未知",
    "author": "未知",
    "paragraphs": [
      "蒲团禅版对龙牙,何事当机不作家.未意成褫明目下,恐将流落在天涯.虚空那挂剑,星汉却浮槎.不萌草解藏香象,无底篮能著活蛇.今日江湖何障碍,通方津渡有船车."
    ]
  },
  {
    "title": "未知",
    "author": "未知",
    "paragraphs": [
      "夜壑藏舟,澄源著棹.龙鱼未知水为命,折筯不妨聊一搅.玄沙师,小塘老,函盖箭锋,探竿影草.潜缩也老龟巢莲,游戏也华鳞弄藻."
    ]
  },
  {
    "title": "未知",
    "author": "未知",
    "paragraphs": [
      "出门跃马扫欃抢,万国烟尘自肃清.十二处亡闲影响,三千界放浄光明."
    ]
  },
  {
    "title": "未知",
    "author": "未知",
    "paragraphs": [
      "妙药何曾过口,神医莫能投手.若存也渠本非无,至虚也渠本非有.不灭而生,不亡而寿.全超威音之前,独步劫空之后.成平也天盖地擎,运转也乌飞兔走."
    ]
  },
  {
    "title": "未知",
    "author": "未知",
    "paragraphs": [
      "俱胝老子指头禅,三十年来用不残.信有道人方外术,了无俗物眼前看.所得甚简,施设弥宽,大千刹海饮毛端.鳞龙无限落谁手,珍重任公把钓竿.师复竖起一指云,看."
    ]
  },
  {
    "title": "未知",
    "author": "未知",
    "paragraphs": [
      "孤迥迥,圆陀陀,眼力尽处高峩峩.月落潭空夜色重,云收山瘦秋容多.八封位正,五行气和,身先在里见来么.南阳父子兮却似知有,西竺佛祖兮无如奈何."
    ]
  },
  {
    "title": "未知",
    "author": "未知",
    "paragraphs": [
      "九包之雏,千里之驹.真风度籥,灵机发枢.劈面来时飞电急,迷云破处太阳孤.捋虎须,见也无,个是雄雄大丈夫."
    ]
  },
  {
    "title": "未知",
    "author": "未知",
    "paragraphs": [
      "藤枯树倒问沩山,大笑呵呵岂等闲.笑里有刀窥得破,言思无路绝机关."
    ]
  },
  {
    "title": "未知",
    "author": "未知",
    "paragraphs": [
      "沧海沥干,太虚充满.衲僧鼻孔长,古佛舌头短.珠丝度九曲,玉机才一转.直下相逢谁识渠,始信斯人不合伴."
    ]
  },
  {
    "title": "未知",
    "author": "未知",
    "paragraphs": [
      "草漫漫,门里门外君自看.荆棘林中下脚易,夜明帘外转身难.看看,几何般.且随老木同寒瘠,将逐春风入烧瘢."
    ]
  },
  {
    "title": "未知",
    "author": "未知",
    "paragraphs": [
      "梦中拥衲参耆旧,列圣森森坐其右.当仁不让犍穉鸣,说法无畏师子吼.心安如海,胆量如斗.鲛目泪流,蚌肠珠剖.谵语谁知泄我机,厖眉应笑扬家丑.离四句,绝百非,马师父子病休医."
    ]
  },
  {
    "title": "未知",
    "author": "未知",
    "paragraphs": [
      "照彻离微造化根,纷纭出没见其门.游神劫外问何有,著眼身前知妙存.虎啸萧萧岩吹作,龙吟冉冉洞云昏.南泉点破时人梦,要识堂堂补处尊."
    ]
  },
  {
    "title": "未知",
    "author": "未知",
    "paragraphs": [
      "收尽余怀厌事华,归来何所是生涯.烂柯樵子疑无路,挂树壶公妙有家.夜水金波浮桂影,秋风雪阵拥芦花.寒鱼著底不吞饵,兴尽清歌却转槎."
    ]
  },
  {
    "title": "未知",
    "author": "未知",
    "paragraphs": [
      "别是非,明得丧.应之心,指诸掌.往来不往来,只者俱是藏.轮王赏之有功,黄帝得之罔象.转枢机,能伎俩,明眼衲僧无卤莽."
    ]
  },
  {
    "title": "未知",
    "author": "未知",
    "paragraphs": [
      "卸却臭皮袋,拈转赤肉团.当头鼻孔正,直下髑髅干.老医不见从来癖,少子相看向近难.野水瘦时秋潦退,白云断处旧山寒.须剿绝,莫颟顸.转尽无功伊就位,孤标不与汝同盘."
    ]
  },
  {
    "title": "未知",
    "author": "未知",
    "paragraphs": [
      "临际全机格调高,棒头有眼辨秋毫.扫除狐兔家风峻,变化鱼龙雷火烧.活人剑,杀人刀,倚天照雪利吹毛.一等令行滋味别,十分痛处是谁遭."
    ]
  },
  {
    "title": "未知",
    "author": "未知",
    "paragraphs": [
      "石霜一宗,亲传九峰.香烟脱去,正脉难通.月巢鹤作千年梦,雪屋人迷一色功.坐断十方犹点额,密移一步看飞龙."
    ]
  },
  {
    "title": "未知",
    "author": "未知",
    "paragraphs": [
      "君王底意语知音,天下倾诚葵藿心.掇出中原无价宝,不同赵璧与燕金."
    ]
  },
  {
    "title": "未知",
    "author": "未知",
    "paragraphs": [
      "中原之宝呈兴化,一段光明难定价.帝业堪为万世师,金轮景燿四天下."
    ]
  },
  {
    "title": "未知",
    "author": "未知",
    "paragraphs": [
      "不入世,未循缘,劫壶空处有家传.白苹风细秋江暮,古岸船归一带烟."
    ]
  },
  {
    "title": "未知",
    "author": "未知",
    "paragraphs": [
      "钵里饭,桶里水,开口见胆求知己.拟思便落二三机,对面忽成千万里.韶阳师,较些子.断金之义兮谁与相同,匪石之心兮独能如此."
    ]
  },
  {
    "title": "未知",
    "author": "未知",
    "paragraphs": [
      "见有不有,翻手覆手.瑯琊山里人,不落瞿昙后."
    ]
  },
  {
    "title": "未知",
    "author": "未知",
    "paragraphs": [
      "阴极而阳生,力穷而位转.苍龙退骨而骧,玄豹披雾而变.要将三世佛髑髅,穿作数珠子一穿.莫道明头暗头,真个日面月面.直饶你斗满秤平,也输我卖贵买贱.槃里明珠,不拨自转."
    ]
  },
  {
    "title": "未知",
    "author": "未知",
    "paragraphs": [
      "妙存湛湛不为无,真照灵灵不为有.更向其间退步看,白云断处青山瘦."
    ]
  },
  {
    "title": "未知",
    "author": "未知",
    "paragraphs": [
      "恁么去底错,恁么去底亲.错时错到底,亲时亲见真.相识满天下,知心能几人."
    ]
  },
  {
    "title": "未知",
    "author": "未知",
    "paragraphs": [
      "生也死也,不道不道.只知憨狗怒逐块,谁见死蛇惊出草.著眼家林里许看,不萌枝上春阳早."
    ]
  },
  {
    "title": "未知",
    "author": "未知",
    "paragraphs": [
      "来来去去山中人,识得青山便是身.青山是身身是我,更于何处著根尘."
    ]
  },
  {
    "title": "未知",
    "author": "未知",
    "paragraphs": [
      "溶溶曳曳山上云,潺潺湲湲山下水.试问其间云水人,更于何处求诸己."
    ]
  },
  {
    "title": "未知",
    "author": "未知",
    "paragraphs": [
      "吸尽西江向汝道,马师不肯落荒草.三千刹海一成秋,明月珊瑚冷相照."
    ]
  },
  {
    "title": "未知",
    "author": "未知",
    "paragraphs": [
      "孤筇长作水云游,底事而今放下休.一点破幽明历历,十分合体冷湫湫.暗中须透金针穴,转处还藏玉线头.劫外家风兹日辨,渠侬真与我侬俦."
    ]
  },
  {
    "title": "未知",
    "author": "未知",
    "paragraphs": [
      "劫前机,肘后印,用而无痕,空而不尽.是谁造作大千,出自虚明方寸.你侬欲去泥瘢,匠石不悭斤运."
    ]
  },
  {
    "title": "未知",
    "author": "未知",
    "paragraphs": [
      "五月五日天中节,百草头上看生杀.甘草黄连自苦甜,人参附子分寒热.薰莸难昧双垂爪,滋味那瞒初偃月.圆明了知心念闲,摩诃迦叶能分别."
    ]
  },
  {
    "title": "未知",
    "author": "未知",
    "paragraphs": [
      "你也住,我也住,十方三世一时捏.聚月醉云酣离水犀,转身触倒珊瑚树."
    ]
  },
  {
    "title": "未知",
    "author": "未知",
    "paragraphs": [
      "万里西来坐少林,灯灯相续至如今.泥牛鬬里同归海,玉线联时妙契针.未坠绵绵吾祖绪,不忘切切老婆心.风前一弄无弦曲,会有丛林人赏音."
    ]
  },
  {
    "title": "未知",
    "author": "未知",
    "paragraphs": [
      "菩提无树镜非台,虚浄光明不受埃.照处易分雪里粉,转时难辨墨中煤.鸟归无影树头宿,华在不萌枝上开.际会风云底时节,寒梭出蛰一声雷."
    ]
  },
  {
    "title": "未知",
    "author": "未知",
    "paragraphs": [
      "开炉岁岁是今朝,暖气潜通称我曹.可惜丹霞烧木佛,翻令院主堕眉毛."
    ]
  },
  {
    "title": "未知",
    "author": "未知",
    "paragraphs": [
      "蛇钻不入,鸟飞不度,我道人人在里许.三更明月下西山,一阵清霜脱寒树."
    ]
  },
  {
    "title": "未知",
    "author": "未知",
    "paragraphs": [
      "阿那是祖,位崇家谱.二仪之根,万象之母.建化门未要转机,实际地如何进步.青山一线路相通,月落寒猿啼断处."
    ]
  },
  {
    "title": "未知",
    "author": "未知",
    "paragraphs": [
      "肉团无主,空劫有家.清白十分活计,丕平一段生涯.月户风高兮云凝古路,星河浪静兮夜泛灵槎.唯心成万法,化佛现千华.快须拽鼻回香象,切忌当头触死蛇."
    ]
  },
  {
    "title": "未知",
    "author": "未知",
    "paragraphs": [
      "劫火炎炎是事灰,劫空空处有灵台.更无妍丑成痕垢,妍丑俱从个里来."
    ]
  },
  {
    "title": "未知",
    "author": "未知",
    "paragraphs": [
      "夤缘心,和合相,傀儡棚头呈伎俩.打破画屏归去来,家山田地还清旷.扫断情尘,沥干识浪.虚明游践兮风月一壶,梦冷转身兮雪云万丈."
    ]
  },
  {
    "title": "未知",
    "author": "未知",
    "paragraphs": [
      "舌头一脔肉,口唇两片皮.其间无固必,分外莫猜疑.赵州古佛,云门圣师,历历机头不挂丝.自然桃李成蹊去,那是春风作意吹."
    ]
  },
  {
    "title": "未知",
    "author": "未知",
    "paragraphs": [
      "深明无底,灵异无根.案山行尽,不见有家.识浪沥干,不见有己.石女掣开金锁钥,木人拨动玉轮机.方信道从佛口生,法化生得佛法分."
    ]
  },
  {
    "title": "未知",
    "author": "未知",
    "paragraphs": [
      "柳线垂金莺语滑,华棚张锦蝶飞忙.见闻里许通消息,谁得先生点铁方."
    ]
  },
  {
    "title": "未知",
    "author": "未知",
    "paragraphs": [
      "露,超宗越祖.人言渠𦶟返魂香,我道伊挝涂毒皷.苦苦,更若咬文嚼字,规行矩步.上唱下随,前瞻后顾.张三裹帽新有钱,富汉不是恁么做."
    ]
  },
  {
    "title": "未知",
    "author": "未知",
    "paragraphs": [
      "巢知风,穴知雨.不用安排,自成规矩.历历靡缘,闲闲何偶.乐哉林鸟渊鱼,一笑相忘尔汝."
    ]
  },
  {
    "title": "未知",
    "author": "未知",
    "paragraphs": [
      "衲僧舌头真个自由,浑仑里许没锥钩.轮扁斲工不授子,庖丁游刃无全牛."
    ]
  },
  {
    "title": "未知",
    "author": "未知",
    "paragraphs": [
      "身非尘聚,卓卓妙存.心非情缘,冥冥独尊.其体也出诸障碍,其用也得大自在.无去无来,非显非晦.应色应声,亡对亡待.馒头胡饼观世音,还我当行家卖买."
    ]
  },
  {
    "title": "未知",
    "author": "未知",
    "paragraphs": [
      "华鸟不来空过春,牛头山上懒慵人.自心浄故元无作,放下许多闲苦辛."
    ]
  },
  {
    "title": "未知",
    "author": "未知",
    "paragraphs": [
      "眼里拈却翳,空中那有华.路不拾遗君子事,民无侵扰太平家."
    ]
  },
  {
    "title": "未知",
    "author": "未知",
    "paragraphs": [
      "檐头雨滴声,问你要惺惺.直下成己事,途中作主盟.刹刹见佛,尘尘出经.擘开华岳连天色,放出黄河到海声."
    ]
  },
  {
    "title": "未知",
    "author": "未知",
    "paragraphs": [
      "只个家风,八面玲珑.斗柄横而河淡,梦鹤起而巢空.功中退步就位,位里移身借功.灵灵了了处同中有异,湛湛澄澄处异中有同.随宜也机轮宛转,妙应也关捩虚通.佛子住此地,即是佛受用.经行及坐卧,常在于其中."
    ]
  },
  {
    "title": "未知",
    "author": "未知",
    "paragraphs": [
      "玉麒麟,铁昆仑.金绳在渠手,归步月黄昏."
    ]
  },
  {
    "title": "未知",
    "author": "未知",
    "paragraphs": [
      "九重尊贵位中人,灿灿星图拱北辰.活计四时调玉烛,家风万世运金轮.区分群象布淳化,囊括二仪怀至仁.算数不能穷寿量,南山苍翠镇长春."
    ]
  },
  {
    "title": "未知",
    "author": "未知",
    "paragraphs": [
      "人平不语,水平不流.风定华犹落,鸟啼山更幽.只么天真无少剩,莫于里许著丝头."
    ]
  },
  {
    "title": "未知",
    "author": "未知",
    "paragraphs": [
      "不居功,不合伴,脱体其间过一遍.梦觉船浮明月波,眼寒雪拥芦华岸."
    ]
  },
  {
    "title": "未知",
    "author": "未知",
    "paragraphs": [
      "祖华五叶发灵根,端的知恩解报恩.大仰未忘东寺会,玄沙相继雪峰存.机梭传处难通路,针芥投时有妙门.鼻孔放光出气快,当年一斲尽泥痕."
    ]
  },
  {
    "title": "未知",
    "author": "未知",
    "paragraphs": [
      "一月雨,半夏凉,蒲团禅板坐相当.泥牛踏破澄潭月,光影芒芒夜未央."
    ]
  },
  {
    "title": "未知",
    "author": "未知",
    "paragraphs": [
      "黄河九曲,七斤布衫.胡马嘶北,越鸟巢南.衲僧恰到真常处,语不欺人面不惭."
    ]
  },
  {
    "title": "未知",
    "author": "未知",
    "paragraphs": [
      "直到劫空明自己,有无不堕超生死.夜船载月钓沧浪,清白传家只如此."
    ]
  },
  {
    "title": "未知",
    "author": "未知",
    "paragraphs": [
      "大众退后,妙超窠臼.不用安排,何须饤饾.动弦别曲孰知音,舒肠沥胆渠开口.丛林切莫乱商量,三世诸佛不知有."
    ]
  },
  {
    "title": "未知",
    "author": "未知",
    "paragraphs": [
      "主中之主天中天,家势金轮万代传.退步不居尊贵位,借功却作诞生缘.廓虚印上无瑕垢,明白机头有转旋.劫数不能知寿量,湛存象外自绵绵."
    ]
  },
  {
    "title": "未知",
    "author": "未知",
    "paragraphs": [
      "爱结成身,想澄成界,从此漂流生死海.照彻灵源湛不浑,方知幻泡同无碍.六门气秋,四大缘坏,了了一真常自在.明月混融兮雪芦眼迷,清风相送兮夜船归快."
    ]
  },
  {
    "title": "未知",
    "author": "未知",
    "paragraphs": [
      "藏山于泽,藏舟于壑.一真不可藏,怕尔满寥廓.传家清白有风规,圆陀陀地无棱角."
    ]
  },
  {
    "title": "未知",
    "author": "未知",
    "paragraphs": [
      "朔风拂旦吹秋过,时节薄寒宜就火.拱默威音世外游,放闲枯木堂中坐.尘劫空时却有家,道环虚处元无我.灵灵不昧寂而知,衣钵少林分付可."
    ]
  },
  {
    "title": "未知",
    "author": "未知",
    "paragraphs": [
      "青山不用白云朝,白云不用青山管.云常在山山在云,青山自闲云自缓."
    ]
  },
  {
    "title": "未知",
    "author": "未知",
    "paragraphs": [
      "去时还复似来时,明月芦华夜不迷.转棹又归何处去,秋光目断水天低."
    ]
  },
  {
    "title": "未知",
    "author": "未知",
    "paragraphs": [
      "去也五年,分疏不下,一句元无缝罅.只知推过商量,谁信分明酬价.玲珑底相知,莽卤底相讶.宁可与晓事人相骂,不可共不晓事人说话."
    ]
  },
  {
    "title": "未知",
    "author": "未知",
    "paragraphs": [
      "忒团𪢮,不相瞒.冬不寒,腊下看."
    ]
  },
  {
    "title": "未知",
    "author": "未知",
    "paragraphs": [
      "一阵清霜,千峰寒色,里许是谁看转侧.家风克绍绍非功,抚背忽惊儿脱白."
    ]
  },
  {
    "title": "未知",
    "author": "未知",
    "paragraphs": [
      "不习禅,不论义,铺个破席日里睡.想料上方兜率天,也无如此日炙背."
    ]
  },
  {
    "title": "未知",
    "author": "未知",
    "paragraphs": [
      "唯只一真心,三缘坐断谁升沉.遂成十法界,六道轮回自障碍.不见一法即如来,方得名为观自在.见怪不怪,其怪自坏.灵从何来,圣亦何在.拄杖敲时灶堕摧,一片虚明绝中外."
    ]
  },
  {
    "title": "未知",
    "author": "未知",
    "paragraphs": [
      "凛凛将军令已行,八荒四海要澄清.提来剑气干牛斗,洗荡氛埃见太平."
    ]
  },
  {
    "title": "未知",
    "author": "未知",
    "paragraphs": [
      "春雨洗园林,春风动帘箔.百城人已归,弹指开楼阁.入门俱是佛家风,帝网光明相映夺."
    ]
  },
  {
    "title": "未知",
    "author": "未知",
    "paragraphs": [
      "三十六物一时空,空空空处自光通.转侧末山不露顶,非男女相主人翁.主人翁,借伴能来用莫穷.百草头上俱胝老,尘尘刹刹是家风."
    ]
  },
  {
    "title": "未知",
    "author": "未知",
    "paragraphs": [
      "拽石般土,打鼓作舞.意不立玄,机不停午.踏破草鞋赤脚行,见成底事休回互.不回互,大龙不受玄沙瞒,前面斑斑元是虎."
    ]
  },
  {
    "title": "未知",
    "author": "未知",
    "paragraphs": [
      "心心相印,叶叶联芳,自己光明不覆藏.刹刹尘尘如是说,广长舌相解敷扬."
    ]
  },
  {
    "title": "未知",
    "author": "未知",
    "paragraphs": [
      "钓尽沧波月一钩,月低烟树夜维舟.寒鸡抖擞呼天晓,笑对春风百草柔.中外夷犹,纵横自由.志公不是闲和尚,刀尺相将拄杖头."
    ]
  },
  {
    "title": "未知",
    "author": "未知",
    "paragraphs": [
      "无事题取一首,我侬不落他人后.略略绰绰思大口,醇醇酽酽白家酒.醉中犹道未沾唇,被人问著还打手.不打手,三年一闰,冬后数九."
    ]
  },
  {
    "title": "未知",
    "author": "未知",
    "paragraphs": [
      "小雪纤纤洗霁色,新春冉冉入烧痕.三千界现非佗物,百亿分身有妙门.白云儿是青山用,青山父是白云根.寄语白云数回首,青山免见瘦棱棱."
    ]
  },
  {
    "title": "未知",
    "author": "未知",
    "paragraphs": [
      "一雨一晴,盖载生成.桃华濯锦而丽,杨柳弄风而轻.决决野泉发响,关关林鸟和鸣.历历见闻中得妙,更嫌何处不分明."
    ]
  },
  {
    "title": "未知",
    "author": "未知",
    "paragraphs": [
      "云开青山横屋头,雨住流水涨门底.南无家家观世音,回避不及鼻相抵.非唯鼻相抵,亦乃同见同闻,同齅同舐,同身同意,同得同智.果满菩提圆,华开世界起."
    ]
  },
  {
    "title": "未知",
    "author": "未知",
    "paragraphs": [
      "灵云却解见桃华,老眼如今冷淡些.拈却面前案山子,柱门路直不横斜."
    ]
  },
  {
    "title": "未知",
    "author": "未知",
    "paragraphs": [
      "乳粥当年得善生,心开成道见明星.而今各各恁么去,犹较瞿昙半月程."
    ]
  },
  {
    "title": "未知",
    "author": "未知",
    "paragraphs": [
      "人平不语,水平不流.嘉州大象,陜府铁牛.莫怪扶桑最先照,大都家住海门洲."
    ]
  },
  {
    "title": "未知",
    "author": "未知",
    "paragraphs": [
      "风不鸣条,雨不破块,会不会兮还信采.廓廓落落兮大方无外,跛跛挈挈兮大功不宰,稳稳密密兮心安如海."
    ]
  },
  {
    "title": "未知",
    "author": "未知",
    "paragraphs": [
      "功勋密处转身难,转后家风又觉宽.黯黯旧山青落眼,涣然霜雪洗蓑寒."
    ]
  },
  {
    "title": "未知",
    "author": "未知",
    "paragraphs": [
      "空劫威音前,别有一壶天.御楼观射猎,不是刈茅田."
    ]
  },
  {
    "title": "未知",
    "author": "未知",
    "paragraphs": [
      "生灭去来,本如来藏.清浄妙明,虚融通畅.六门我绝,攀缘三界.渠无身相,无生路上.底人识取,万回和尚.持钵归."
    ]
  },
  {
    "title": "未知",
    "author": "未知",
    "paragraphs": [
      "不可得一,不可得异,我如是也彼如是.两茎眉现燄光身,百草头扬祖师意.归云谁使就青山,落华自得随流水."
    ]
  },
  {
    "title": "未知",
    "author": "未知",
    "paragraphs": [
      "密密住其中,灵然空不空.一牛才饮水,五马不嘶风.位里亡消息,机头有变通.三千大千事,弹指入圆融."
    ]
  },
  {
    "title": "未知",
    "author": "未知",
    "paragraphs": [
      "三界唯心,唯心三界,一切法空观自在.处处光明处处身,者回泡幻同无碍.吐云如山,吞川如海,了无毛发居其外.万象森罗尽我家,只个虚空肚皮大."
    ]
  },
  {
    "title": "未知",
    "author": "未知",
    "paragraphs": [
      "佛身光明了无垢,性水清浄常不浑.降生沐浴吉祥事,要以大开功德门.哆哆和和增口业,胶胶缀缀添尘结.大家浄洗佛浑身,彻底洞然明皎洁.长时诸佛洗我身,今日众僧洗我佛."
    ]
  },
  {
    "title": "未知",
    "author": "未知",
    "paragraphs": [
      "时行即行卓然何倚,时止即止廓尔独灵.历万变而不我求功,住一如而不我藏用."
    ]
  },
  {
    "title": "未知",
    "author": "未知",
    "paragraphs": [
      "渊默之津,皓然之色.混处功齐,细看转侧.昆仑脱手黄金绳,鼻孔累垂收不得."
    ]
  },
  {
    "title": "未知",
    "author": "未知",
    "paragraphs": [
      "长者长法身,短者短法身.虚空已是色,大地却非尘.觑得破阿那律祖,放得稳舜若多神.飘飘闲戏白鸥水,栩栩梦游蝴蝶春.拶头拶面推来也,眼里无筋一世贫."
    ]
  },
  {
    "title": "未知",
    "author": "未知",
    "paragraphs": [
      "不可得而有,不可得而无.寂寂十方坐断,寥寥一境清虚.妍丑那能瞒浄镜,青黄莫我染明珠.刹海不能关锁月,夜来流影在珊瑚."
    ]
  },
  {
    "title": "未知",
    "author": "未知",
    "paragraphs": [
      "渠非老朽,不礼不受.威音世前,毗卢顶后.把定壶中白日长,触著匣内青蛇吼.良医叮嘱病人,服药不如忌口."
    ]
  },
  {
    "title": "未知",
    "author": "未知",
    "paragraphs": [
      "不是心,不是物.非天非人,非僧非俗.南北东西莫我寻,长短方圆莫我测.牛饮星河,兔眠月窟,彻底灵明破昏塞.末山超拔兮顶相不形,铁磨变通兮舌头无骨."
    ]
  },
  {
    "title": "未知",
    "author": "未知",
    "paragraphs": [
      "吾家日日选场开,及第心空有大才.莫把桂枝零碎折,为佗和月抱将来."
    ]
  },
  {
    "title": "未知",
    "author": "未知",
    "paragraphs": [
      "十方大地是我一个身便能禁足,十方众生是我一个汉方解护生.禁足也步步不妄行,护生也心心不妄动."
    ]
  },
  {
    "title": "未知",
    "author": "未知",
    "paragraphs": [
      "十方法侣共安居,云月身心照处虚.转侧芦汀飞鹤鹭,亡机林壑混樵渔.瘢痕若尽光无际,丝糁才萌念有余.廊下相逢休放喝,且容兴化撒珍珠."
    ]
  },
  {
    "title": "未知",
    "author": "未知",
    "paragraphs": [
      "踏破草鞋赤脚走,拄杖头上挑日月.智门真得祖家风,放出云门广长舌.大智如愚,大功若拙,用尽工夫参不彻.莫于平地上增堆,休向虚空里钉橛."
    ]
  },
  {
    "title": "未知",
    "author": "未知",
    "paragraphs": [
      "途中久客忆家山,一线蹊通入翠寒.望处霁云收素练,跨门残月堕金盘.十虚俱殒眼方阔,三世齐吞肚觉宽.变化鲲鹏底时节,霄程九万看风抟."
    ]
  },
  {
    "title": "未知",
    "author": "未知",
    "paragraphs": [
      "正昼热,深夜凉,冰壶谁复到中央.身心直许摩云月,脾肺都将洗雪霜.莫守一色处,莫坐万年床.玉人转侧机梭动,细辨里头偏正方."
    ]
  },
  {
    "title": "未知",
    "author": "未知",
    "paragraphs": [
      "身里出门,门里出身.白云能作客,明月解随人."
    ]
  },
  {
    "title": "未知",
    "author": "未知",
    "paragraphs": [
      "一句超然,良马影鞭.道出语默,理合方圆.运斤之妙,宾主可怜.斲轮之伎,父子不传.莫将爻象兮相求龟壳,才落是非兮底事驴年."
    ]
  },
  {
    "title": "未知",
    "author": "未知",
    "paragraphs": [
      "鉴像谷神,云心月影.闲闲不宰于功,历历无私于应.莫问正偏,谁论动静.自方自圆,谁欠谁剩.能来异类中行,常处那伽大定.云水丛林自恣人,果如是也须相庆."
    ]
  },
  {
    "title": "未知",
    "author": "未知",
    "paragraphs": [
      "父母所生眼,悉见三千界,拈却案山谁我碍.直饶全象无全牛,未免依前还碍塞.衲僧家,真庆快.物我虚空,混成一块.更于何处著根尘,祇个堂堂观自在."
    ]
  },
  {
    "title": "未知",
    "author": "未知",
    "paragraphs": [
      "不展事,不投机.不徇缘,不答话.个是出格,辙脱窠臼.平生肝胆向人倾,相识犹如不相识."
    ]
  },
  {
    "title": "未知",
    "author": "未知",
    "paragraphs": [
      "雨从何来,不离问处.森罗大千,出乎方寸.照中之虚,静中之动,衲僧分上常相共.寒露濡松夜气清,皋禽惊起月巢梦.举刘端公问云居：雨从何来？居云：从端公问处来."
    ]
  },
  {
    "title": "未知",
    "author": "未知",
    "paragraphs": [
      "主中主,须辨取.动犯威严,细看规矩.贵不可得其名,寿不可穷其数.四溟潮落露仙山,万里云开廓天宇."
    ]
  },
  {
    "title": "未知",
    "author": "未知",
    "paragraphs": [
      "苏秦尝佩六国印,许由还厌一瓢风.了无佗相能通变,可笑僧繇画志公."
    ]
  },
  {
    "title": "未知",
    "author": "未知",
    "paragraphs": [
      "灵机未动,道环先入.极理也妙得穷通,顺事也聊分借借.无象无私,何固何必.娟娟印水之月魂,冉冉在华之春律.巍巍堂堂兮炜炜煌煌,三千大千兮周行独立."
    ]
  },
  {
    "title": "未知",
    "author": "未知",
    "paragraphs": [
      "几许欢心几许愁,好看野老两眉头.家风平贴清如镜,水瘦山空一样秋.手段通变,身心自由,不怕风涛雪拥舟.海上三山颓一掣,六鼇连落上金钩.华岳连天秀,黄河辊底流."
    ]
  },
  {
    "title": "未知",
    "author": "未知",
    "paragraphs": [
      "大而无外,小而无内.合虚空而无欠无余,混万象而成团成块.不出不在,不失不坏.我不与物争,物不为我碍.路逢达道人,不将语默对.三千界里放光明,双六盘中休喝彩."
    ]
  },
  {
    "title": "未知",
    "author": "未知",
    "paragraphs": [
      "里头看,勿暑寒,直下沧溟沥得干.我道巨鼇能俯拾,笑君沙际弄钓竿."
    ]
  },
  {
    "title": "未知",
    "author": "未知",
    "paragraphs": [
      "云门老子能施设,胡饼佛祖俱超越.哆哆和和两片皮,狤狤獠獠三寸舌.不是特地展家风,也非投机应时节.生铁铸成无孔锤,忒团𪢮兮难下楔."
    ]
  },
  {
    "title": "未知",
    "author": "未知",
    "paragraphs": [
      "皓然雪月浄无埃,一色功中更放开.唤起牧童蓑底梦,白牛鼻孔拽教回."
    ]
  },
  {
    "title": "未知",
    "author": "未知",
    "paragraphs": [
      "阴阳爻象此为宗,杀活机头看变通.玉女退身功后位,木人引步异中同.一尘不受能虚廓,万像无遗却混融.借得因缘成现用,玲珑八面尽家风."
    ]
  },
  {
    "title": "未知",
    "author": "未知",
    "paragraphs": [
      "饮干巨海,推倒须弥,廓大灵通更是谁.馨香秀林栴檀枝,哮吼出屈师子儿.三千界现一弹指,八万门开双用眉.知不知,为不为.道满十处兮心超亿劫,影流万象兮气分二仪."
    ]
  },
  {
    "title": "未知",
    "author": "未知",
    "paragraphs": [
      "宿雨洗去山面尘,东君料理山家春.浩劫壶中勿新岁,枯木岩前有古人.寒暑不到以法界为处,齿发不老以虚空为身.坐间默有相传意,川上干无逝去津."
    ]
  },
  {
    "title": "未知",
    "author": "未知",
    "paragraphs": [
      "生灭夤缘不著人,一年才尽又逢春.森罗借得为他用,法界浑仑是我身.不受杂毒,自然纯真.拈却千差亡彼此,打成一片没根尘."
    ]
  },
  {
    "title": "未知",
    "author": "未知",
    "paragraphs": [
      "非男女之相,出有无之量.透万机之前,超三界之上.穷而通,简而当.松含月兮夜寒,溪带雨而春涨."
    ]
  },
  {
    "title": "未知",
    "author": "未知",
    "paragraphs": [
      "管籥真风暗度韶,春恩如许在芳条.志公不是闲和尚,拄杖头边有剪刀."
    ]
  },
  {
    "title": "未知",
    "author": "未知",
    "paragraphs": [
      "莺弄歌喉华弄妍,如许春事在门前.道冲而用亡机者,买尽风流不著钱."
    ]
  },
  {
    "title": "未知",
    "author": "未知",
    "paragraphs": [
      "寿等南山,位崇北斗.机运象先,体同道久.明逾日月兮普及幽深,德合乾坤兮廓无前后."
    ]
  },
  {
    "title": "未知",
    "author": "未知",
    "paragraphs": [
      "清彻性空水,圆明浄智身.个中不洗体,直下了无尘.有成佛,有降神.有彼岸,有迷津.哆哆和和此其始,胶胶缀缀此其因.底时节,释迦文,恶水蓦头浇莫嗔.何须念彼观音力,自然还著于本人."
    ]
  },
  {
    "title": "未知",
    "author": "未知",
    "paragraphs": [
      "不起一念,向道须弥.舌头一脔肉,口唇两边皮.云门得用妙如许,不落是非知不知."
    ]
  },
  {
    "title": "未知",
    "author": "未知",
    "paragraphs": [
      "萧然一念未萌初,露柱怀胎辨得无.风扫余云月未上,霁虚廓浄绝方隅."
    ]
  },
  {
    "title": "未知",
    "author": "未知",
    "paragraphs": [
      "岭头功德眼,倦足等闲垂.红炉一点雪,直下廓亡依."
    ]
  },
  {
    "title": "未知",
    "author": "未知",
    "paragraphs": [
      "百草头上平生事,闹市门前百亿身.及尽如许闲影响,体明空劫那边人.那边人,何所有,白云断处青山秀.绝他缘,唯自守,结夏须教醭生口.有说便是野干鸣,无说自然师子吼."
    ]
  },
  {
    "title": "未知",
    "author": "未知",
    "paragraphs": [
      "凡圣通同共一家,寂光田地看生涯.而今选佛心空去,自有丘园开觉华."
    ]
  },
  {
    "title": "未知",
    "author": "未知",
    "paragraphs": [
      "三千世界出弹指,百亿庄严集化身.寿域无疆同道久,河沙劫数一成春."
    ]
  },
  {
    "title": "未知",
    "author": "未知",
    "paragraphs": [
      "世尊无说说,迦叶不闻闻.默默到时良自庆,家山元在白云根."
    ]
  },
  {
    "title": "未知",
    "author": "未知",
    "paragraphs": [
      "归根得旨,叶落知秋.拈得鼻孔,失却舌头.照彻三世佛之顶𩕳,把定历代祖之襟喉.玉井涵碧,冰壶断流.诸法空寂为之座,是须坐处不停囚."
    ]
  },
  {
    "title": "未知",
    "author": "未知",
    "paragraphs": [
      "当处出生,当处灭尽.三世如来,相授此印.石人放意卧烟寒,玉女摇头看晓信."
    ]
  },
  {
    "title": "未知",
    "author": "未知",
    "paragraphs": [
      "雪峰之子,德山之孙,葛藤牵转难穷根.截断众流见源底,相应函盖同乾坤.长长短短无节奏,绵绵密密忒鹘仑.随波逐浪恁么去,上船便到家前门."
    ]
  },
  {
    "title": "未知",
    "author": "未知",
    "paragraphs": [
      "端公问处来,径直勿迂回.善财处处逢弥勒,弹指作声楼阁开."
    ]
  },
  {
    "title": "未知",
    "author": "未知",
    "paragraphs": [
      "冰鉴浄,玉壶寒.一亘清处抬脚易,十分明白转身难.混身转却舌头短,转却浑身鼻孔宽."
    ]
  },
  {
    "title": "未知",
    "author": "未知",
    "paragraphs": [
      "一人之父,百王之师.道机有余兮,动若四时.寿域无疆兮,量同二仪.大功不宰,至化无为.妙兮虽喻,智也不知.权挂垢衣云是佛,却装珍御复名谁."
    ]
  },
  {
    "title": "未知",
    "author": "未知",
    "paragraphs": [
      "耳应声而无响,眼有照而亡缘,旷劫清规里许圆.生死死生不到处,云磨秋色水连天."
    ]
  },
  {
    "title": "未知",
    "author": "未知",
    "paragraphs": [
      "寒林濡露,明月濯波.时节恁么,衲僧如何.廓一念不见有自,极十方不见有它.遍界通身无背面,莫教丝绪落机梭."
    ]
  },
  {
    "title": "未知",
    "author": "未知",
    "paragraphs": [
      "十月朔,风雨肇寒天意作.丛席地炉今日开,免烧木佛无斟酌.丹霞将错就错,院主眉须堕落.如聋如盲大家翁,搅扰杀你不要恶."
    ]
  },
  {
    "title": "未知",
    "author": "未知",
    "paragraphs": [
      "深深处,细细行.隐隐时,密密觑.若能恁么彻根彻,源旁参回互宛转.虚玄不触尊贵机,横梭度针露线穿."
    ]
  },
  {
    "title": "未知",
    "author": "未知",
    "paragraphs": [
      "一日不作,一日不食,歇者无心获者力.分明只个是家风,会得种田博饭吃."
    ]
  },
  {
    "title": "未知",
    "author": "未知",
    "paragraphs": [
      "唯心唯识,平出平入.金刀之齐,玉尺之直.你唤甚么作三界,真个不曾遗颗粒."
    ]
  },
  {
    "title": "未知",
    "author": "未知",
    "paragraphs": [
      "王老师,足意气,是是非非荡情谓.倚天照雪烂光芒,扫尽搀抢千万里."
    ]
  },
  {
    "title": "未知",
    "author": "未知",
    "paragraphs": [
      "一枝秀出栴檀林,想见馨香慰众心.不负老兄开凿力,当风子和鹤鸣阴."
    ]
  },
  {
    "title": "未知",
    "author": "未知",
    "paragraphs": [
      "影略门前倒刹竿,个中消息授传难.玲珑侍者能相委,盘走明珠珠走盘."
    ]
  },
  {
    "title": "未知",
    "author": "未知",
    "paragraphs": [
      "功勋消,阶级尽.尊贵不知名,威严莫得近.子退步而就父,臣转身以合君.机转玉轮侧,妙叶正当风."
    ]
  },
  {
    "title": "未知",
    "author": "未知",
    "paragraphs": [
      "湛湛不昏,绵绵若存.三世佛护持为之顶相,历代祖传受为之命根.苍头祖父寒居位,白发儿孙夜过门."
    ]
  },
  {
    "title": "未知",
    "author": "未知",
    "paragraphs": [
      "道契如如,非有非无.静也神之在谷,应也像之在珠.了无所住,照不失虚,无影杖子两人扶.清华临于至鉴,深密守于元枢,机轮文彩妙穷初.霁色廓澄兮秋怀月满,秀棱重叠兮云卷山癯."
    ]
  },
  {
    "title": "未知",
    "author": "未知",
    "paragraphs": [
      "不即不离,非取非舍.自东自西,谁上谁下.委曲也顺俗亡功,蓦直也应真不借.珠中有火君须信,休向天边问太阳."
    ]
  },
  {
    "title": "未知",
    "author": "未知",
    "paragraphs": [
      "只者一缝大小,饱丛林汉分晓.点头言语,丁宁摆手.舌头狤獠不狤獠,人人脚下长安道."
    ]
  },
  {
    "title": "未知",
    "author": "未知",
    "paragraphs": [
      "不问维摩经,看底甚么经,大千卷出破尘情.水中盐味,色里胶青,机前有路妙难名.才形言像迢然去,又是泥团换眼睛."
    ]
  },
  {
    "title": "未知",
    "author": "未知",
    "paragraphs": [
      "一阳生,万物潜萌.隐隐有像,寥寥未形.蚌肠含妙蕴,犀角晕通星.密密用,细细行,本智虚融与理冥.露地白牛肥腻饱,拥蓑人驾雪山耕."
    ]
  },
  {
    "title": "未知",
    "author": "未知",
    "paragraphs": [
      "今朝腊月二十五,衲僧一曲和云门.谁将节奏乱孔窍,不到瘢痕伤斧斤.舌无骨,眼有筋,方见韶阳老子能.拍拍元来浑是令,哩鸣啰了逻鸣棱."
    ]
  },
  {
    "title": "未知",
    "author": "未知",
    "paragraphs": [
      "吃茶去,吃茶去,明明指人无异语.家风平展没机关,谁道赵州谩院主.苦苦苦,往往邯郸学唐步.恰恰长安道上行,分明有眼如天瞽."
    ]
  },
  {
    "title": "未知",
    "author": "未知",
    "paragraphs": [
      "岁朝坐禅,万事自然.心心绝待,佛佛现前.清白十分江上雪,谢郎满意钓渔船."
    ]
  },
  {
    "title": "未知",
    "author": "未知",
    "paragraphs": [
      "明月芦华四望连,转身人上合同船.借功自有旁参事,历历机头看正偏."
    ]
  },
  {
    "title": "未知",
    "author": "未知",
    "paragraphs": [
      "浄不涉缘,照不对物.用无去来之相,混无彼我之心.稳稳密密,玲玲珑珑.宛转虚玄事不彰,明暗只在影中圆."
    ]
  },
  {
    "title": "未知",
    "author": "未知",
    "paragraphs": [
      "云无心成何处雨,蜜有味是谁家华.一钵上方分得饭,归来香气满毗耶."
    ]
  },
  {
    "title": "未知",
    "author": "未知",
    "paragraphs": [
      "轻烟羃羃衲僧家,节物迎春气象华.流水落华无限意,游山消息付长沙."
    ]
  },
  {
    "title": "未知",
    "author": "未知",
    "paragraphs": [
      "世梦短,劫壶宽,底人退步里头看.豹变文而雾重,龙不卧而潭寒.欲使人人双眼冷,要须先沥髑髅干."
    ]
  },
  {
    "title": "未知",
    "author": "未知",
    "paragraphs": [
      "桃华浪里振修鳞,一跃龙门看化身.谛了十方三世事,无始的的自家春."
    ]
  },
  {
    "title": "未知",
    "author": "未知",
    "paragraphs": [
      "吸尽西江向汝道,马师家风不草草.截流一棹破烟寒,天水同秋清渺渺."
    ]
  },
  {
    "title": "未知",
    "author": "未知",
    "paragraphs": [
      "白云之宾青山伴,位里借功看互换.无底合盘转手擎,穿心碗子通身饭."
    ]
  },
  {
    "title": "未知",
    "author": "未知",
    "paragraphs": [
      "春云堆絮,春雨散丝,华开笑口柳申眉.翻紫燕,嚼黄鹂,声色丛中有路歧.家风鼻孔相摩触,不独观音大士知."
    ]
  },
  {
    "title": "未知",
    "author": "未知",
    "paragraphs": [
      "差之毫厘,失之千里.会也打草惊蛇,不会也烧钱引鬼.荒田不拣老俱胝,只今信手拈来底."
    ]
  },
  {
    "title": "未知",
    "author": "未知",
    "paragraphs": [
      "主中宾,宾中主,相合回头看里许.明月团团夜正央,昆仑抱出珊瑚树."
    ]
  },
  {
    "title": "未知",
    "author": "未知",
    "paragraphs": [
      "水不洗水,金不博金.眼不见眼,心不用心.不堕根境识,那涉去来今.迷里忽然逢达磨,何曾特地作丛林."
    ]
  },
  {
    "title": "未知",
    "author": "未知",
    "paragraphs": [
      "我住汝亦住,我行汝亦行.结制顺诸佛,禁足护众生.金锁无须两头动,灵犀有晕中间明.泥牛入海恰半夜,木鸡唤月看五更.云倚山是父子,眼约眉为兄弟.三世同参或一段合宗家之事,大千等量破微尘出自己之经.琼林寸寸宝,旃檀片片馨.物物头头有平出底多许,心心法法无外来底一星.抹抹挞挞憨皮袋,跛跛挈挈常不轻.无是无非长默默,非凡非圣独惺惺.蒲团坐倚无他事,永日寥寥谢太平."
    ]
  },
  {
    "title": "未知",
    "author": "未知",
    "paragraphs": [
      "笊篱木杓,钱贯井索.受用见成,家风廓落.生涯放得信缘看,佛法更于何处著.不用安排只么从,自然心地常安乐."
    ]
  },
  {
    "title": "未知",
    "author": "未知",
    "paragraphs": [
      "默默相投时节,灯灯不断光明.其间著脚浑无地,望尽玉壶连底清."
    ]
  },
  {
    "title": "未知",
    "author": "未知",
    "paragraphs": [
      "句里明宗则易,宗中辨的则难.也须是到个时节,始得色转不见身.功亡不知位.绝怜大匠一斲泥,不犯祖师三尺鼻.儿孙去后阿谁共守清贫,臣庶退时独自难称尊贵."
    ]
  },
  {
    "title": "未知",
    "author": "未知",
    "paragraphs": [
      "寻常撞搕,当面讳却.可怜傅大师,处处失楼阁."
    ]
  },
  {
    "title": "未知",
    "author": "未知",
    "paragraphs": [
      "来问此经低声,大千卷自尘中出,三世佛从口里生.天得一以清,地得一以宁,空无依兮谷不盈.摩诃般若波罗密,落日渔樵歌太平."
    ]
  },
  {
    "title": "未知",
    "author": "未知",
    "paragraphs": [
      "尘尘三昧,彼彼不外.千峰向岳,百川赴海.更无一法不如来,只个堂堂观自在."
    ]
  },
  {
    "title": "未知",
    "author": "未知",
    "paragraphs": [
      "百城游遍,遍诣文殊.不见其身,唯摩其顶.老眼就看青嶂骨,败鞋行到白云根."
    ]
  },
  {
    "title": "未知",
    "author": "未知",
    "paragraphs": [
      "地藏栽田博饭,南泉买镰割禾.六祖负舂明历历,金牛棒钵笑呵呵.古人得恁饱参煞,尔辈莫嫌辛苦多."
    ]
  },
  {
    "title": "未知",
    "author": "未知",
    "paragraphs": [
      "难难难是遣情难,情尽圆明一颗寒.大法眼,不相谩.面前不破案山碍,直下无津识浪干."
    ]
  },
  {
    "title": "未知",
    "author": "未知",
    "paragraphs": [
      "木有火伤身,人有火伤神.木无火不生,人无火不成.地水风火,亦复如是.四大普周同法界,各各普周无障碍.只者普周无碍时,自然无坏无不坏."
    ]
  },
  {
    "title": "未知",
    "author": "未知",
    "paragraphs": [
      "只者便是,非像非镜.谁主谁宾,何偏何正.缝罅莫我欺无孔之槌,锱铢莫我定无星之秤.聊将柱杖搅沧溟,令彼鱼龙知水为命."
    ]
  },
  {
    "title": "未知",
    "author": "未知",
    "paragraphs": [
      "须知风动心摇树,果见云生性起尘.雨霖霖兮日杲杲,点头弥勒解分身."
    ]
  },
  {
    "title": "未知",
    "author": "未知",
    "paragraphs": [
      "玉壶著脚四围宽,妙处其中转侧看.顾鉴功忘鼻孔直,津流识尽髑髅干.夜横河汉白,霜洗斗牛寒."
    ]
  },
  {
    "title": "未知",
    "author": "未知",
    "paragraphs": [
      "休去歇去,绝言绝虑.廓无所依,妙无所住.转历历之机,运绵绵之步.神游方外灵台,道契环中虚处.藏身白云云外家,著脚青山山下路.宛转穷通,旁参回互.十成收得返魂香,一等来挝荼毒鼓.肯触气于死蛇,要捋须于猛虎.却借其功,不谋而遇.枯木龙吟而起云,南山豹变□披雾.律入春筒,影流晓户.百亿仪分,三千体露.大经掇出于微尘,古佛相交于露柱.历代诸祖只个生涯,一切众生同时灭度.大用石火迟,全机电光遽.哆哆和和也问若剪答如裁,轰轰磕磕也喝如雷棒如雨.洞山佛对三斤麻,赵州衫重七斤布.道火不我烧唇,道水不我濡袴.无是无非,何规何矩.柱杖子里许将来,钵袋子那时分付."
    ]
  },
  {
    "title": "未知",
    "author": "未知",
    "paragraphs": [
      "无对无待,有兼有带.历历物机,空空眼界.绵绵相柱兮箭锋,恰恰相应兮函盖.巨海饮毛,妙峰纳芥.彼不见其有余,我方知其无外.普明照世约同参,补怛落伽观自在."
    ]
  },
  {
    "title": "未知",
    "author": "未知",
    "paragraphs": [
      "静沉沉,明荡荡,雪满十方,云迷四向.一色影里是谁坐著功勋,百尺竿头阿你变通伎俩.恁么时须辨几微,恁么处须明的当.趁不去露地白牛,透得过流河香象.彻见其源,如指诸掌.恁么尽去也无法可传,恁么却来也有人相亮."
    ]
  },
  {
    "title": "未知",
    "author": "未知",
    "paragraphs": [
      "三世诸佛不知有,忉忉怛怛扬家丑.狸奴白牯却知有,跛跛挈挈能自守.弄鳖鼻兮忆南山,透法身兮藏北斗.风飘白雪岭头梅,春撚金丝堤上柳.天童也要不沾唇,三盏清源白家酒."
    ]
  },
  {
    "title": "未知",
    "author": "未知",
    "paragraphs": [
      "你也恁么住,我也恁么住,作业相似贫相聚.十方无壁,四面无门.遮丑无衣,御寒无絮.直下不居功,个中看转处.采华蜂集萌不枝,卧月鸟栖无影树."
    ]
  },
  {
    "title": "未知",
    "author": "未知",
    "paragraphs": [
      "三寸舌,两片唇,无始时来赚杀人.解弄不教圭角露,阿谁参见跛云门."
    ]
  },
  {
    "title": "未知",
    "author": "未知",
    "paragraphs": [
      "老大丛林快说禅,不将禅拄口皮边.谷深山远空无像,何处人呼应不圆."
    ]
  },
  {
    "title": "未知",
    "author": "未知",
    "paragraphs": [
      "一头白发几回春,方信闲身似痴人.直下放教平稳去,更将何法作根尘.法无根尘,心无向背.心无向背,道合自然.道合自然也,日日好日,年年好年.东君刀尺裁华木,付与过头杖子禅."
    ]
  },
  {
    "title": "未知",
    "author": "未知",
    "paragraphs": [
      "三界无法,何处求心.风生虎啸,雾起龙吟.泥中有刺,绵里有针.华鸟隔墙相唤甚,十分春事到家林."
    ]
  },
  {
    "title": "未知",
    "author": "未知",
    "paragraphs": [
      "不堕前后,独超古今.唤回千岁梦,飞出九皋禽.无栖泊,勿猜斟,只个虚空等样心.直下一槌光迸散,斩新弹子出炉金."
    ]
  },
  {
    "title": "未知",
    "author": "未知",
    "paragraphs": [
      "山谷之响,水监之像.白云之心,太虚之量.应机也乍卷乍舒,据令也全收全放.三千世界你夤缘,百亿分身君伎俩.风行空,船驾浪,施受通同无住相.一言相送知不知,千僧在你钵盂上."
    ]
  },
  {
    "title": "未知",
    "author": "未知",
    "paragraphs": [
      "家法简严,非二非三.月来明湛水,云退露寒岩.真机自得妙处,谁参不是文殊.白槌后也应,千古屈瞿昙."
    ]
  },
  {
    "title": "未知",
    "author": "未知",
    "paragraphs": [
      "清浄性空水,光明法界身.依俙辨白处,便是诞生人.不洗体,不洗尘,妙触宣明悟水因.借问当年向去事,如何今日却来亲.二千年前此时候,指天指地师子吼.云门居乱思太平,打杀不妨将𫗪狗.指东话西,将无作有.恶水泼君君莫嗔,而今看你如何受."
    ]
  },
  {
    "title": "未知",
    "author": "未知",
    "paragraphs": [
      "吃粥了,洗钵去,法尔圆成正规矩.可怜叶氏怕真龙,却怪谢郎欺猛虎.本常路,真实语,这僧且问如何悟.从来鼻孔大头垂,不用安排兮自著处所."
    ]
  },
  {
    "title": "未知",
    "author": "未知",
    "paragraphs": [
      "泥泥水水一年农,收拾将来碓下舂.炊软香分千钵饭,肚皮参饱放颓慵."
    ]
  },
  {
    "title": "未知",
    "author": "未知",
    "paragraphs": [
      "一色是须转,大功不我居,珠走碧盘盘走珠.直下沧溟取明月,吾家自有昆仑奴.天宇豁空云卷雨,溪容澄澈水怀秋."
    ]
  },
  {
    "title": "未知",
    "author": "未知",
    "paragraphs": [
      "乞食浙西苏与秀,人人奉佛家家富.收拾几成三万缗,尚自不能供众口."
    ]
  },
  {
    "title": "未知",
    "author": "未知",
    "paragraphs": [
      "却请和尚道,三世诸佛也靠倒.释迦师,浄名老,毗耶摩竭心相照.倦鹤夜移巢,灵蛇寒入草,正偏转侧兮妙圆兼到."
    ]
  },
  {
    "title": "未知",
    "author": "未知",
    "paragraphs": [
      "作么生行,履得十成,去功业力争英雄.刘项时,将太平.坐亨朴懋,羲轩世人."
    ]
  },
  {
    "title": "未知",
    "author": "未知",
    "paragraphs": [
      "莫向枯龟版上钻,衲僧开口见心肝.莲华荷叶出未出,做尽工夫转觉难."
    ]
  },
  {
    "title": "未知",
    "author": "未知",
    "paragraphs": [
      "不得讳,有头底.当时你带累别人,而今别人带累你.来生我家,作业相似,针线穿联细中细.迦叶阿难不相知,人人各自住三昧.里许转功勋,这边得游戏,到底还须彻根蒂.望断冥鸿没处秋,苍苍一色天连水."
    ]
  },
  {
    "title": "未知",
    "author": "未知",
    "paragraphs": [
      "地藏栽田做活计,南泉镰子能收刈.日用平怀稳便休,自然颗糁无遗弃.无遗弃,不容易.你也莫亏我,我也不亏你.两家宾主平,四棱齐塌地.风不鸣条,雨不破块,个是丛林饱参底.牧来纯熟水牯牛,检点将来堕随类."
    ]
  },
  {
    "title": "未知",
    "author": "未知",
    "paragraphs": [
      "仲秋渐凉,蒲团放稳长连床.身心澄彻见渊底,河汉淡淡秋磨光.二祖不短,少林不长,相传笑杀威音王.你无所得,我无所藏,四无壁落浑大方.万世清规信明白,夜寒吐月山苍苍."
    ]
  },
  {
    "title": "未知",
    "author": "未知",
    "paragraphs": [
      "经归藏,禅归海.稽首归依,合掌顶戴.王老师,超物外.二十年前恁么来,而今去尽闲光彩."
    ]
  },
  {
    "title": "未知",
    "author": "未知",
    "paragraphs": [
      "九月又重阳,菊华依旧黄.渊明是醉不是酒,荡荡游心于大方."
    ]
  },
  {
    "title": "未知",
    "author": "未知",
    "paragraphs": [
      "无人接得渠,贵逼马相如.果来桥上也,记得柱头书.无人识得渠,棋局醉樵夫.回头斧柯烂,大海一成枯."
    ]
  },
  {
    "title": "未知",
    "author": "未知",
    "paragraphs": [
      "玉女依稀夜动机,锦丝历历吐梭脐.水天湛碧全功堕,雪月寒清一色迷."
    ]
  },
  {
    "title": "未知",
    "author": "未知",
    "paragraphs": [
      "释迦自是释迦,然灯莫要添些.不用烧钱引鬼,何须勾贼破家.你那里针劄不入,我这里石上栽华."
    ]
  },
  {
    "title": "未知",
    "author": "未知",
    "paragraphs": [
      "诸见若尽,慎勿追寻.才有是非,纷然失心."
    ]
  },
  {
    "title": "未知",
    "author": "未知",
    "paragraphs": [
      "不落阶级,卓卓超出三际.曷用安排,十方自然畐塞.五色线不我羁縻,七宝冠是谁严饰."
    ]
  },
  {
    "title": "未知",
    "author": "未知",
    "paragraphs": [
      "香林腊月火烧山,关楗如今透底难.无碍机锋能自在,虚空挥剑不成瘢."
    ]
  },
  {
    "title": "未知",
    "author": "未知",
    "paragraphs": [
      "若恁么,也难得,清光浩荡无瑕隙.人言千里本同风,我道十方浑一色.浑一色,须转侧.才转侧,透关隔.透关隔,酬尔平生今脱白.侬家龟鹤自成仙,昨夜龙门无宿客."
    ]
  },
  {
    "title": "未知",
    "author": "未知",
    "paragraphs": [
      "清白传家雪月光,玉壶中有转身方.情干识尽功勋断,不觉全身入帝乡."
    ]
  },
  {
    "title": "未知",
    "author": "未知",
    "paragraphs": [
      "一著能回一局棋,仙即妙处只些儿.点开活眼分生杀,不作穷忙死马医.倒却门前刹竿著,一把推出谁藏缩.工夫磨琢老成人,圆陀陀地无棱角."
    ]
  },
  {
    "title": "未知",
    "author": "未知",
    "paragraphs": [
      "一灯分耀百千灯,个事宗家谁也曾.少室相传断臂可,黄梅分付坠腰能."
    ]
  },
  {
    "title": "未知",
    "author": "未知",
    "paragraphs": [
      "闻说英雄苦战争,四方歧路自难行.而今踏著长安道,始信家邦久太平."
    ]
  },
  {
    "title": "未知",
    "author": "未知",
    "paragraphs": [
      "曾到家山里许看,星河濯月霁天寒.个时失却娘生口,始信从来鼻孔宽."
    ]
  },
  {
    "title": "未知",
    "author": "未知",
    "paragraphs": [
      "演出一大藏,明明超过诸缘上.随曲随直也流水转山,随高随下也虚舟驾浪."
    ]
  },
  {
    "title": "未知",
    "author": "未知",
    "paragraphs": [
      "灵云悟桃华,玄沙旁不肯.昭昭然此心分明,隐隐也放身未稳.放得稳,八两元来是半斤,钩头秤尾能平等."
    ]
  },
  {
    "title": "未知",
    "author": "未知",
    "paragraphs": [
      "一物长灵,十方普应.骑声跨色,超眺越听.浩浩也能纵能横,如如也能动能静.参饱丛林个样人,取饭不问谁家甑.佛云常乞是清规,一切食中斯正命."
    ]
  },
  {
    "title": "未知",
    "author": "未知",
    "paragraphs": [
      "一雨霑濡,诸根萌动.青黄各成其姿,长短各随其用.绵绵也妙有机丝,混混也廓无棱缝.若人问我如何,敢道不快漆桶."
    ]
  },
  {
    "title": "未知",
    "author": "未知",
    "paragraphs": [
      "若于一切法上通,身去亦是有所得.若于一切用处豁,落去亦是有所得."
    ]
  },
  {
    "title": "未知",
    "author": "未知",
    "paragraphs": [
      "心心智通,佛佛道同.十方圆满,八面玲珑.施时也三乘教备,坐处也一切法空.应供而来有不受之受,度世而出得无功之功.动而常静,用时弥冲.处处不乖兮水中夜月,物物斯应兮华上春风.因缘和合而生,生不可生生.影生于形,响生于声.森罗万像从峥嵘,虚空廓落无亏盈.杳杳冥冥,灵灵明明.是其中之精,非其外之情.见本家旷古之佛,得自己广大之经.湛兮若存无迹像,善恶不我相随行.物物现成观自在,人人具足常不轻."
    ]
  },
  {
    "title": "未知",
    "author": "未知",
    "paragraphs": [
      "即此见闻非见闻,更无声色可呈君.个中若了全无事,体用何妨分不分."
    ]
  },
  {
    "title": "未知",
    "author": "未知",
    "paragraphs": [
      "万法是心光,诸缘唯性晓.本无迷悟人,只要今日了.心无形影,对缘即照."
    ]
  },
  {
    "title": "未知",
    "author": "未知",
    "paragraphs": [
      "男子身中入正定,女子身中从定起.一尘入正受,诸尘三昧起.展翅奔腾六合云,抟风鼓荡四溟水."
    ]
  },
  {
    "title": "未知",
    "author": "未知",
    "paragraphs": [
      "心是根,法是尘,两种犹如镜上痕.尘垢尽时光始现,心法双忘性即真."
    ]
  },
  {
    "title": "未知",
    "author": "未知",
    "paragraphs": [
      "牢笼不肯住,呼唤不回头.古圣不安排,至今无处所."
    ]
  },
  {
    "title": "未知",
    "author": "未知",
    "paragraphs": [
      "万像之中独露身,唯人自肯乃方亲.昔年谬向途中觅,今日观来火里冰."
    ]
  },
  {
    "title": "未知",
    "author": "未知",
    "paragraphs": [
      "交互明中暗,功齐转觉难.力穷忘进退,金锁网鞔鞔."
    ]
  },
  {
    "title": "未知",
    "author": "未知",
    "paragraphs": [
      "触目绝对待,万法无不在.是汝心不知,非汝心不会.不会无不会,不知无不知.只个不会知,殊特也大奇."
    ]
  },
  {
    "title": "未知",
    "author": "未知",
    "paragraphs": [
      "一段光明亘古今,有无照破脱情尘.当头触著弥天过,退步承当特地新.紫极宫中鸟抱卵,银河浪里兔推轮.是须妙手携来用,百亿分身处处真."
    ]
  },
  {
    "title": "未知",
    "author": "未知",
    "paragraphs": [
      "衲僧巴鼻,圆明绝颣.直须推倒,却要扶起.玉马饮干明月泉,泥牛耕破玻璃地.披毛戴角异中来,天上人间能几几."
    ]
  },
  {
    "title": "未知",
    "author": "未知",
    "paragraphs": [
      "心地含诸种,普雨悉皆萌.既悟花情已,菩提果自成."
    ]
  },
  {
    "title": "未知",
    "author": "未知",
    "paragraphs": [
      "妄息寂自生,寂生知则现.知生寂自灭,了了唯真见."
    ]
  },
  {
    "title": "未知",
    "author": "未知",
    "paragraphs": [
      "其来何求,其去无得.寂漠度岭兮万里独行,清白传家兮九年一默.针芥投而妙不可名,毫厘差而敝不可塞.知过而改,知难而退.谁去谁来,自买自卖.当面讳却兮满眼乌华,望涯赞之兮隔身鲸海."
    ]
  },
  {
    "title": "未知",
    "author": "未知",
    "paragraphs": [
      "长芦驾浪,只履西归.求支那之法器,付屈眴之田衣.度九年之缄默,印二祖之灵知.海犀酣月而晕,寒乌带雪而飞.机前自得兮顶目四照,迷里相逢兮鼻头下垂.水著秋清兮湖光湛湛,山衔落日兮云锦辉浑."
    ]
  },
  {
    "title": "未知",
    "author": "未知",
    "paragraphs": [
      "山拥云腴,水怀月昼.照彻体前,湛存身后.机头梭路微分,针鼻线芒初透.灵涵万象兮彼不遗余,坐断十方兮我无渗漏."
    ]
  },
  {
    "title": "未知",
    "author": "未知",
    "paragraphs": [
      "力世佛宗,心传我公.一拳活计,一喝家风.影草呈机也三圣却瞎,精金出冶也百丈还聋.绰绰有裕,恢恢而隆.阿难迦叶之多闻抖擞,目连鹙子之智慧神通.真得不借之应,大同不宰之功.百川曲折兮自然到海,万象森罗兮不可逃空."
    ]
  },
  {
    "title": "未知",
    "author": "未知",
    "paragraphs": [
      "傲雪松孤,怀云石癯.妙存而有也不有,独照而无也非无.万象勿能逃空王之印,众色莫我染灵蛇之珠.金鸡啼寒兮晓分夜户,玉兔弄魄兮莹彻冰壶."
    ]
  },
  {
    "title": "未知",
    "author": "未知",
    "paragraphs": [
      "孤坐默默,倚杖沉沉.石怀云而无像,松啸风而有音.应兮珠盘不拨而自转,湛兮玉井随汲而弥深.诸尘不受兮十分清气,三际无寄兮一片闲心."
    ]
  },
  {
    "title": "未知",
    "author": "未知",
    "paragraphs": [
      "默默传真,如何指陈.性月不夜,心华长春.净有容兮海印,应无爽兮谷神.觌面相呈讳不得,烦君为我洗清贫."
    ]
  },
  {
    "title": "未知",
    "author": "未知",
    "paragraphs": [
      "古涧退潦,寒林著秋.山空云自在,水净月相投.向道底心非世用,更嫌何处不风流."
    ]
  },
  {
    "title": "未知",
    "author": "未知",
    "paragraphs": [
      "阿侬是谁,恰恰相随.眉毛垂眼尾,鼻孔压唇皮.默默机轮何处转,玉人踏破吠瑠璃."
    ]
  },
  {
    "title": "未知",
    "author": "未知",
    "paragraphs": [
      "情闲口快,眼深鼻隆.有时对云水,无可展家风.梦鹤卧寒兮月魂泣露,冥鸿望断兮秋色摩空."
    ]
  },
  {
    "title": "未知",
    "author": "未知",
    "paragraphs": [
      "黄瘦厌厌,风规冷严.万机闲暇,一味清恬.心宗提简默,手段扫廉纤.岁寒不变兮虚怀若竹,道妙难传兮有口如钳."
    ]
  },
  {
    "title": "未知",
    "author": "未知",
    "paragraphs": [
      "槁寒初不展家风,默默神游透劫空.百草头边兴化事,自然秋色水天同."
    ]
  },
  {
    "title": "未知",
    "author": "未知",
    "paragraphs": [
      "似与不似,毫厘千里.真与不真,大方一尘.理无生兮如梦事,妙不死也如谷神.彻见渊源方是我,了知变态无别人."
    ]
  },
  {
    "title": "未知",
    "author": "未知",
    "paragraphs": [
      "身心廓如,手段卷舒.似华作蜜,如井觑驴.外不痕兮空印普应,中无象兮道环常虚.亡机孤坐兮自不为碍,把臂同行兮谁敢相疏."
    ]
  },
  {
    "title": "未知",
    "author": "未知",
    "paragraphs": [
      "床倚杖蔾,权名住持.久默钳口,一笑伸眉.云水谁相问,家风自不知.明白宁居兮河空月转,寂寥无象兮雨霁天垂."
    ]
  },
  {
    "title": "未知",
    "author": "未知",
    "paragraphs": [
      "貌古骨癯,云闲月孤.相随似有,认著还无.三千界内谁相外,双六盘中不到输."
    ]
  },
  {
    "title": "未知",
    "author": "未知",
    "paragraphs": [
      "胡床寒,坐卓卓,只个虚空唱兮万象和.道契环中有智游,言满天下无口过."
    ]
  },
  {
    "title": "未知",
    "author": "未知",
    "paragraphs": [
      "默默家风,云摩霁空.露月夜爽,天水秋同.人传眉目好,我道骨头穷.华须凝粉蜂房蜜,桂毂流魂犀角通."
    ]
  },
  {
    "title": "未知",
    "author": "未知",
    "paragraphs": [
      "谁道物齐,俱亡品题.欺唇一鼻直,盖眼两眉低.大千同入印,三世未分畦.斫额望之不及,拟心思也还迷."
    ]
  },
  {
    "title": "未知",
    "author": "未知",
    "paragraphs": [
      "枯坐清严,真宗剧谈.一明无异相,万化是同参.牛头转觉病懒,鸟喙不用华衔.甘分住山三束篾,等闲对客七斤衫."
    ]
  },
  {
    "title": "未知",
    "author": "未知",
    "paragraphs": [
      "画得似谁,胡床黪衣.默游仿佛,去就依稀.洞山锦开缝,云岩绢下机.功亡妙尽看消息,野水磨秋白鸟飞."
    ]
  },
  {
    "title": "未知",
    "author": "未知",
    "paragraphs": [
      "面瘦颊凸,眉棱眼深.默亡所住,妙在而今.鳞潜寒水,鹤梦月林.应声应色分身也,拍手家家观世音."
    ]
  },
  {
    "title": "未知",
    "author": "未知",
    "paragraphs": [
      "写出梦中身,你道真不真.槁寒秋在眼,渊默醭生唇.道环谁谓无象,空谷自来有神.父子不传些子妙,白首侬家老斲轮."
    ]
  },
  {
    "title": "未知",
    "author": "未知",
    "paragraphs": [
      "画手未相识,默心谁与知.千峰敛云脚,一月濯风漪.墙面袖双手,对缘横两眉.惊龟之缩兮愧有其兆,逸鸟之翔兮情亡所羁."
    ]
  },
  {
    "title": "未知",
    "author": "未知",
    "paragraphs": [
      "瘦削而黄,惯穷不忙.闲情许淡,默味能长.灵犀之通一点晕,老蚌之蕴千年光.而今到处相随去,头头的的露堂堂."
    ]
  },
  {
    "title": "未知",
    "author": "未知",
    "paragraphs": [
      "大一无外,小一无内.一兮一兮,靡所不在.心地净亡尘,肉山闲弗碍.道环中,绝端倪.空印里,何文彩.风凄凄兮秋落远山,波烂烂兮月浮沧海."
    ]
  },
  {
    "title": "未知",
    "author": "未知",
    "paragraphs": [
      "默默蒲禅,空空世缘.谁赓白雪,我得青毡.万法之机开两拳,千僧之檐著一肩.戏蝶栩栩兮物齐春梦,飞鸿冥冥兮字没秋烟."
    ]
  },
  {
    "title": "未知",
    "author": "未知",
    "paragraphs": [
      "不是恁么形像,刚地起模画样.从来万法同根,究竟虚空等量.可中二浙说禅,分外三河口强.深藏那里也烟蓑卧云,大用现前也风舟驾浪."
    ]
  },
  {
    "title": "未知",
    "author": "未知",
    "paragraphs": [
      "画得几成,精神许清.秋高月转,天淡河横.出家如有以,处世似无情.而今闹里相将去,拨动眉毛眼更明."
    ]
  },
  {
    "title": "未知",
    "author": "未知",
    "paragraphs": [
      "乔乔楚楚,丛林规矩.萎萎羸羸,枯木风姿.宗乘壁挂口,师友雪生眉.住山事拙束三篾,对月机鸣度一丝.颠毛间白发,眉睫裹青瞳.食指一肩重,门风四壁空.诸根亡偶宗家妙,万虑不摇心匠工."
    ]
  },
  {
    "title": "未知",
    "author": "未知",
    "paragraphs": [
      "野水秋自瘦,枯山春复肥.胡床放得稳,默默坐亡机.电流柄拂,云入田衣.位分偏正兮,道出离微."
    ]
  },
  {
    "title": "未知",
    "author": "未知",
    "paragraphs": [
      "骨气能朴,精神愈憨.闲身无所系,冷眼莫相瞒.远霁摩秋兮天河斗转,清霜结夜兮月窟蟾寒."
    ]
  },
  {
    "title": "未知",
    "author": "未知",
    "paragraphs": [
      "双奋拳空,一担肩重.材本不堪,心元无用.莺院华香,蜂房蜜冻.喝时耳朵三日聋,扭处鼻头连岁痛."
    ]
  },
  {
    "title": "未知",
    "author": "未知",
    "paragraphs": [
      "口方鼻直,眉棱眼深.未填沟壑,还碍丛林.万象无得剩法,三世不见闲心.字雁没而寒烟淡淡,华鳞潜而秋水沈沈."
    ]
  },
  {
    "title": "未知",
    "author": "未知",
    "paragraphs": [
      "只个家风,穷而却通.于其间内绍外绍,在里许转功借功.至游而默,妙用而冲.气温温而春活,心湛湛而秋空.相随来也兮,头头契同."
    ]
  },
  {
    "title": "未知",
    "author": "未知",
    "paragraphs": [
      "发长带雪,骨瘦横山.身心冷淡,云月高闲.三条篾束兮道情自槁,五叶华开兮春信那悭."
    ]
  },
  {
    "title": "未知",
    "author": "未知",
    "paragraphs": [
      "曲木床头,心空默游.沙寒黄苇雪,风细白苹秋.静可久兮山瘠树老,动无羁兮云行水流."
    ]
  },
  {
    "title": "未知",
    "author": "未知",
    "paragraphs": [
      "双眉低垂,两目清冷.著于万象森罗,更没一丝欠剩.秋霜鹤老梦寒,霁月夜摩松顶."
    ]
  },
  {
    "title": "未知",
    "author": "未知",
    "paragraphs": [
      "虚空借得作身,万象相随为伴.纵横人道十成,点检谁知一半.看看青山峥嵘,白云零乱.里许牧童归未归,铁牛一掣金绳断."
    ]
  },
  {
    "title": "未知",
    "author": "未知",
    "paragraphs": [
      "秋生木老,水退沙隆.眉骨阴晴轻重,鼻筒子丑疏通.身心霁月,踪迹流蓬.默坐胡床兮不欲说黑道白,闲倚柱杖兮谁能画西指东."
    ]
  },
  {
    "title": "未知",
    "author": "未知",
    "paragraphs": [
      "发将雪白,面作茶黄.触动眼三角,忘言口四方.明月松头鹤梦,香风莲底龟藏.净极发光光自照,虚空鸟印不成章."
    ]
  },
  {
    "title": "未知",
    "author": "未知",
    "paragraphs": [
      "恬然正观,山空水寒.河汉横而斗润,云雾敛而秋宽.如仇学子兮怒眼三角,无位真人兮赤肉一团."
    ]
  },
  {
    "title": "未知",
    "author": "未知",
    "paragraphs": [
      "老觉雪入鬓,净若秋摩心.寒枯坐曲木,缄默饱丛林.气韵寥寥兮风清山瘠,性灵湛湛兮月落潭深."
    ]
  },
  {
    "title": "未知",
    "author": "未知",
    "paragraphs": [
      "太虚之心,万象之身.濯濯水中月,英英华上春.而今到处相逢也,眼里无筋一世贫."
    ]
  },
  {
    "title": "未知",
    "author": "未知",
    "paragraphs": [
      "渊默之得,不可文墨.流应之功,不可形容.秋入野水,月行霁空.影像名字,且唤天童."
    ]
  },
  {
    "title": "未知",
    "author": "未知",
    "paragraphs": [
      "风日面皮,秋山眉目.闲情肖水云,野性从麋鹿.憨憨少室九年,草草曹溪一宿.穷根彻源,出髓敲骨.明回老兔宫,冷下苍龙窟.诸人名邈兮摇手未然,万象森罗兮点头具足."
    ]
  },
  {
    "title": "未知",
    "author": "未知",
    "paragraphs": [
      "伎俩俱无,身心淡如.霁月自分照,闲云从卷舒.疋上不足,疋下有余.少室谩传衣钵,曹溪不识文书."
    ]
  },
  {
    "title": "未知",
    "author": "未知",
    "paragraphs": [
      "一色功回,雷云冻开.万机俱罢,风月转夜.空空谷有神,欣欣木有春,而今何处不分身."
    ]
  },
  {
    "title": "未知",
    "author": "未知",
    "paragraphs": [
      "说时不借口,用处不依身.天寒绝飞鸟,潭净无游鳞.点活眼,著精神,野草闲华自在春."
    ]
  },
  {
    "title": "未知",
    "author": "未知",
    "paragraphs": [
      "雨霁云收,山寒水秋.心目自照,言象俱休.满十方而智应,廓三世以神游.虚空那碍东西壁,明月解随南北舟."
    ]
  },
  {
    "title": "未知",
    "author": "未知",
    "paragraphs": [
      "面孔风埃,身心冷灰.鲸饮海干而珊瑚露,龟藏泥暖而芙蓉开.向去却来,其间变态也掣电轰雷."
    ]
  },
  {
    "title": "未知",
    "author": "未知",
    "paragraphs": [
      "忒煞觉老,寒而且槁.古岩春迟,澄潭秋早.心无象也月影未回,物不争也风吹便倒."
    ]
  },
  {
    "title": "未知",
    "author": "未知",
    "paragraphs": [
      "只者赤肉一块,说甚清奇古怪.平生懒似牛头,度世憨如布袋.不空而空,无在而在.法法唯心,尘尘三昧.问渠是假是真,两彩而今一赛."
    ]
  },
  {
    "title": "未知",
    "author": "未知",
    "paragraphs": [
      "眉低不愁,眼深非恶.鼻孔累垂,口唇龌龊.月明破夜兮野水怀秋,霁色摩霜兮闲云投壑.能错落纵横十字兮,妙提一著."
    ]
  },
  {
    "title": "未知",
    "author": "未知",
    "paragraphs": [
      "谁能目眴眉扬,每笑手乱脚忙.守鲁祖之简默,得南泉之平常.明心秋月,活物春阳.铸机器也模范大小,据丛林也规矩圆方."
    ]
  },
  {
    "title": "未知",
    "author": "未知",
    "paragraphs": [
      "画工出脱它,精神较得些.草不萌,藏香象.匣无缝,吼青蛇.春雷开众蛰,暖律发千华.想是平江人见笑,去年才去又来耶."
    ]
  },
  {
    "title": "未知",
    "author": "未知",
    "paragraphs": [
      "云树苍苍,泉石凿凿.倚杖坐其间,此心自空廓.秋月濯沧溟,春风在林薄.游鱼下藻玉溪寒,字雁没烟天宇阔."
    ]
  },
  {
    "title": "未知",
    "author": "未知",
    "paragraphs": [
      "眼空毛芥不立,心空海岳可容.便与打成一片,尚犹笑道疏踪.虚空那挂剑,死水不藏龙.转色转功家法子,芦华明月后相逢."
    ]
  },
  {
    "title": "未知",
    "author": "未知",
    "paragraphs": [
      "怒眉嗔目,枯肠空腹.面冷莫触,气清可掬.乘仙槎而棹星河,握玉斧而修月毂.真见法以唯心,妙契神于即物."
    ]
  },
  {
    "title": "未知",
    "author": "未知",
    "paragraphs": [
      "鼻孔修直,眉毛低垂.闲来一默,净扫余思.秋水连天摩霁色,春风著木见游丝,撒开捏聚兮只个些儿."
    ]
  },
  {
    "title": "未知",
    "author": "未知",
    "paragraphs": [
      "头雪老晒,面肉肥些.骨寒穷鬼子,情淡道人家.谤佛谤祖,撒土撒沙.明月犀玩兮晕通其角,迅雷象惊兮文理其牙,未把家风兮草草传耶."
    ]
  },
  {
    "title": "未知",
    "author": "未知",
    "paragraphs": [
      "气韵能清,眉目似笑.深深入大道之环,默默守群机之要.闹里随缘,虚中分照.用作家之钳锤,与本分之草料.千毳相从兮,俱求参饱."
    ]
  },
  {
    "title": "未知",
    "author": "未知",
    "paragraphs": [
      "胡床小小身,握麈默而神.唤醒旷劫之梦,沥干沧海之津.霁空摩尘,风月重轮.群机活活物中眼,一点英英华上春."
    ]
  },
  {
    "title": "未知",
    "author": "未知",
    "paragraphs": [
      "觉之微妙,未痕朕兆.彻造化之源,据生杀之要.至虚而独存,当明而隐照.筑筑磕磕兮鼻孔累垂,哆哆和和兮舌头狤獠."
    ]
  },
  {
    "title": "未知",
    "author": "未知",
    "paragraphs": [
      "眉棱棱,眼烱烱.自爱情闲,人嫌面冷.片云出岫之心,孤月濯潭之影.绝怜百亿分身,恰满三千化境."
    ]
  },
  {
    "title": "未知",
    "author": "未知",
    "paragraphs": [
      "赤肉穿多孔,臭骨裹闲皮.已是不著便,更将描画伊.一柄拂聊为伴手,三世佛谁敢称师.鲸怒饮干沧海水,月明烂烂珊瑚枝."
    ]
  },
  {
    "title": "未知",
    "author": "未知",
    "paragraphs": [
      "器宇潭潭,风骨岩岩.云梦之气吞八九,嵩少之道落二三.守一爻生成之机纽,秉诸祖烹锻之锤钳.捏聚放行也肖岳蓄而海涵."
    ]
  },
  {
    "title": "未知",
    "author": "未知",
    "paragraphs": [
      "闲兮无寄,用也不痕.月虽能现影,云自不生根.活卓卓诸尘莫混,明历历旷劫长存.相随闹市堆中去,普光三昧发门门."
    ]
  },
  {
    "title": "未知",
    "author": "未知",
    "paragraphs": [
      "不以律拘,不以禅缚.说法口窄,默游步阔.草木阳春来,池塘明月落,何妨处处相安著."
    ]
  },
  {
    "title": "未知",
    "author": "未知",
    "paragraphs": [
      "天童比丘,还相识不.白发寒岩雪,青瞳古涧秋.现身不堕类,分影也随流.它日果能窥顶相,晴云似放去山头."
    ]
  },
  {
    "title": "未知",
    "author": "未知",
    "paragraphs": [
      "白云之身,寒月之心.性灵麋鹿,气韵山林.不堕两头兮匪明匪暗,全超三际兮谁古谁今."
    ]
  },
  {
    "title": "未知",
    "author": "未知",
    "paragraphs": [
      "说也说不破,画也画不成.慷慨鼻气通快,清闲眉棱觉轻.静不得像,动不流情.十方三世无安处,历历诸缘头上行."
    ]
  },
  {
    "title": "未知",
    "author": "未知",
    "paragraphs": [
      "圆颅方衣,静枢活机.天空云淡淡,潭净月依依.十分化事成华木,默默冰壶春信归."
    ]
  },
  {
    "title": "未知",
    "author": "未知",
    "paragraphs": [
      "握筇之像,对机之身.六根摄一处,三昧起诸尘.蚌肠孕于月明之夜,蛰户开于雷动之春.个般手段兮,分付善应之人."
    ]
  },
  {
    "title": "未知",
    "author": "未知",
    "paragraphs": [
      "看看静,见其端.星河斗湿,月窟蟾寒.体无棱缝,用绝痕瘢.不须喝彩还赢也,已见双双六在盘."
    ]
  },
  {
    "title": "未知",
    "author": "未知",
    "paragraphs": [
      "春山似肥,春雪才晞.默中有句,用也无机.不来而来兮非三界之笼络,无住而住兮是二仪之范围."
    ]
  },
  {
    "title": "未知",
    "author": "未知",
    "paragraphs": [
      "曲木床稳,刺蔾杖横.揽五宗之家法,据万象之主盟.秋半风清,霁空月明.水云模楷兮无禅可说,丛林规矩兮不令而行."
    ]
  },
  {
    "title": "未知",
    "author": "未知",
    "paragraphs": [
      "棱眉眼自深,阔口笑吟吟.峥嵘一片胆,疏豁十方心.默默春回万象,星星雪点孤岑.恁么来也兮,不用相寻."
    ]
  },
  {
    "title": "未知",
    "author": "未知",
    "paragraphs": [
      "坐曲木床,握乌藤杖.铸佛祖之楷模,活丛林之气象.你莫来虎口撩须,谁更敢蛇头揩痒."
    ]
  },
  {
    "title": "未知",
    "author": "未知",
    "paragraphs": [
      "袈娑在肩,柱杖入握.未动六爻,全提一著.分身是处相随,当面不须讳却."
    ]
  },
  {
    "title": "未知",
    "author": "未知",
    "paragraphs": [
      "笑含口角,喜在眉棱.一默照源底,三乘空葛藤.清白濯秋之月,光明破夜之灯.柱杖有时横膝上,个般面觜得人憎.动而静,虚而应.专气致柔,湛神如凝.一住天童,十分没兴."
    ]
  },
  {
    "title": "未知",
    "author": "未知",
    "paragraphs": [
      "庐陵米价百念升,赵州萝卜半千秤.只么郎当住持,洎合殃杀性命.省不省,脑后更将楔钉."
    ]
  },
  {
    "title": "未知",
    "author": "未知",
    "paragraphs": [
      "闲云卷雨,野水怀秋.一心绝待,六处不收.是个面觜兮,还相识不."
    ]
  },
  {
    "title": "未知",
    "author": "未知",
    "paragraphs": [
      "胸中事简,面上气和.白头随我老,青眼见人多.一身幸且惭愧,千钵相从奈何.曲木床头坐不语,玉蟾推月过星河."
    ]
  },
  {
    "title": "未知",
    "author": "未知",
    "paragraphs": [
      "发白星星,心鉴灵灵.随机说法,应物现形.天与之清,地与之宁.野云曳曳兮,山月亭亭."
    ]
  },
  {
    "title": "未知",
    "author": "未知",
    "paragraphs": [
      "家风贫自惭,面孔恶人嫌.点漆之眼有角,截筒之鼻无尖.颠毛寒覆雪,项瘿暗消盐.说妙谈玄兮迟钝口觜,呵佛骂祖兮诳吓闾阎."
    ]
  },
  {
    "title": "未知",
    "author": "未知",
    "paragraphs": [
      "禅床默默,无得之得.寒淡赋心,清贫入骨.秋彻鲛人之家,霜摩老兔之窟.万象影中兮自纵自横,百草头上兮随出随没."
    ]
  },
  {
    "title": "未知",
    "author": "未知",
    "paragraphs": [
      "眼低眉棱,骨寒肩耸.道情闲不羁,禅胆老能勇.流水清而月随,青山瘦而云拥.诸缘廓净兮拈却头皮,一句妙圜兮好看鼻孔."
    ]
  },
  {
    "title": "未知",
    "author": "未知",
    "paragraphs": [
      "且道是何面觜,刚地无风浪起.默默闲自照心,了了倚谁传髓.白鸥暮落烟沙秋,寒卧芦华明月里."
    ]
  },
  {
    "title": "未知",
    "author": "未知",
    "paragraphs": [
      "是处分身,如谷之神.有应之月,无私之春.行将五路开双手,一切门头只个人."
    ]
  },
  {
    "title": "未知",
    "author": "未知",
    "paragraphs": [
      "虚而通,用而冲.默游量外,直照环中.云水一身瘠,家风四壁空.相逢有知己,点指识渠侬."
    ]
  },
  {
    "title": "未知",
    "author": "未知",
    "paragraphs": [
      "双目寒青,秋水冷冷.半颠衰白,春雪星星.山雾霏霏文豹变,松月娟娟梦鹤醒.妙应方圜兮了无外法,尘缘俯仰兮初不吾经."
    ]
  },
  {
    "title": "未知",
    "author": "未知",
    "paragraphs": [
      "鹤老松孤,泉寒石癯.镜之对像,谷之答呼.万缘杂错不是有,一点灵明不是无.湛存妙应兮机轮活枢."
    ]
  },
  {
    "title": "未知",
    "author": "未知",
    "paragraphs": [
      "山林之姿,水月之像.雷潜九地之中,春在百华之上.随缘半合半开,分付全收全放.渊默家风,纵横伎俩.道超情也万法齐平,心出碍也十方通畅."
    ]
  },
  {
    "title": "未知",
    "author": "未知",
    "paragraphs": [
      "灵灵而真,默默而神.眉毛低盖眼,鼻孔直欺唇.千华上何须问佛,百草头自然有春.一微尘里也来说法,三千界内不碍分身."
    ]
  },
  {
    "title": "未知",
    "author": "未知",
    "paragraphs": [
      "唇口能缄,眉目如笑.应外而冲,虚中而照.全身放下是全身,一点独灵常了了."
    ]
  },
  {
    "title": "未知",
    "author": "未知",
    "paragraphs": [
      "野云情态闲,秋山风骨瘦.真照也默默而灵,湛存也绵绵而寿.圆蒲曲木兮清白传家,老鹤苍松兮岁寒去就."
    ]
  },
  {
    "title": "未知",
    "author": "未知",
    "paragraphs": [
      "云容闲而未收,月魄湛而不流.严净身器也依律而住,虚明神宇也唯道而游.凛凛清姿兮颠毛覆雪,寥寥霁色兮心鉴含秋."
    ]
  },
  {
    "title": "未知",
    "author": "未知",
    "paragraphs": [
      "木老春迟,山寒雪早.潮退珊瑚林,霁空明月晓.守默自如,对缘恰好.得往得来,随起随倒.龙潭觑破天皇,马祖踏著水潦."
    ]
  },
  {
    "title": "未知",
    "author": "未知",
    "paragraphs": [
      "芙蓉之枝,丹山之儿.一丝联自信,三昧约谁知.珊瑚寒月堕影,琥珀老松流滋.诸缘豁净兮山空秋壮,万态变通兮华丽春脂."
    ]
  },
  {
    "title": "未知",
    "author": "未知",
    "paragraphs": [
      "衲僧拨转铁牛机,默耀灵通底是谁.月兔影沉云母地,海禽梦卧珊瑚枝.韶阳佛法嫌饶舌,鲁祖家风解惜眉.端坐环中虚白处,纵经尘劫个难移."
    ]
  },
  {
    "title": "未知",
    "author": "未知",
    "paragraphs": [
      "曼殊大士振真风,智洗无明去夙蒙.眼翳才消华自灭,灵光独照妄还镕.木人步转初归位,玉女机回却借功.纲领提持看手段,门门变态是神通."
    ]
  },
  {
    "title": "未知",
    "author": "未知",
    "paragraphs": [
      "侬家活计本天然,刹刹尘尘见普贤.犀角一星蟾影透,神珠九曲蚁丝穿.觉非渐次亡棱缝,幻自消镕得混圆.妙应通身无向背,古菱花不染媸妍."
    ]
  },
  {
    "title": "未知",
    "author": "未知",
    "paragraphs": [
      "谁从普眼道场来,天帝堂前珠网开.彻底光明成一段,个中清净绝纤埃.交罗理事真空观,照破根尘不夜台.恰恰相应尔时节,陶家壁上起梭雷."
    ]
  },
  {
    "title": "未知",
    "author": "未知",
    "paragraphs": [
      "黄金出鑛断前疑,岸走舟安觉所欺.动目是渠摇湛水,聚萤无我灼须弥.翳消便见飞华尽,机迅将知击电迟.识得堆堆庵内主,外魔那得到藩篱."
    ]
  },
  {
    "title": "未知",
    "author": "未知",
    "paragraphs": [
      "痴根爱种力锄除,一段灵明是旧基.插草天人深会意,拈华尊者笑开眉.鱼行大士须珍重,布袋憨僧且伏惟.处处鼻头相撞磕,唯心境界你谩谁."
    ]
  },
  {
    "title": "未知",
    "author": "未知",
    "paragraphs": [
      "觉了前前非处难,而今步步到长安.色心㳷合无丝路,法性圆融没许般.个事本来元脱洒,几人到此出颟顸.妄亡起灭功成也,应笑风旛动刹竿."
    ]
  },
  {
    "title": "未知",
    "author": "未知",
    "paragraphs": [
      "门开三观莫迟留,得路行行到始休.鉴像照心无所住,楼钟出碍有来由.顶中具眼如天主,肘后分符似国侯.应世度生游幻海,月船风棹驾涛头."
    ]
  },
  {
    "title": "未知",
    "author": "未知",
    "paragraphs": [
      "妙圆单复绝中边,五五机轮互换难.弦管调来声律合,梭丝织出锦文观.身心一一能分应,手眼千千不可谩.似付盐梅岩叟用,和羹无复见咸酸."
    ]
  },
  {
    "title": "未知",
    "author": "未知",
    "paragraphs": [
      "证语由来把柄长,重重脱处雪加霜.众生相在犹流浪,寿命根除自息狂.退骨龙能将雨去,蜕鳞鲲复得风翔.郢人斲尽蝇泥也,方见元初鼻孔光."
    ]
  },
  {
    "title": "未知",
    "author": "未知",
    "paragraphs": [
      "药病相攻双去难,心华开发自家禅.天真历历非修证,日用堂堂岂授传.高步丹霄知得计,止啼黄叶信成权.底时屑屑行泥滓,可笑蜗牛自涴涎."
    ]
  },
  {
    "title": "未知",
    "author": "未知",
    "paragraphs": [
      "选场随手取标毬,长短期中入社流.觉后绳绳机自脱,悟来密密类难收.十分饱足雪山草,一色浑成露地牛.风扫水天尘翳尽,芦华相照月明秋."
    ]
  },
  {
    "title": "未知",
    "author": "未知",
    "paragraphs": [
      "陀罗尼句觉皇宣,一略闻名胜施缘.端见髓心相付嘱,莫将耳口作流传.顿机做处天飞电,大器任时海纳川.不是老婆情分切,肯留文字破尼干."
    ]
  },
  {
    "title": "未知",
    "author": "未知",
    "paragraphs": [
      "木童吟处槁回春,个里庄严功德林.垂手断崖知路活,藏身空劫忌机沈.未翻识浪无多子,不挂唇皮有一音.佛祖契心言迹外,炷香清坐与追寻."
    ]
  },
  {
    "title": "未知",
    "author": "未知",
    "paragraphs": [
      "般游念未稳,又别住山人.雁影水中字,云心江上宾.同条如是住,千里亦成邻.深翠一枝玺,腐红五合陈.回途登鸟道,华木故园春."
    ]
  },
  {
    "title": "未知",
    "author": "未知",
    "paragraphs": [
      "丹山凤窟冷相依,惭愧如今羽翼齐.云外翔鸣同颉颃,林间啄步暂分携.玉华衔处天容晓,珠树栖时月影低.引喙醴泉期后会,殆将新语濯尘泥."
    ]
  },
  {
    "title": "未知",
    "author": "未知",
    "paragraphs": [
      "雪立空庭畴堕宾,丹山握手履芳尘.石人破晓初移位,玉女羞明却转身.去意江湖频挂梦,回头棠棣一成春.丛林衰色待膏沃,侧耳风霆起蛰鳞."
    ]
  },
  {
    "title": "未知",
    "author": "未知",
    "paragraphs": [
      "米坊能者较些些,七百僧中独作家.半夜传来衣有据,机前收得镜无瑕.祖师只么闲舂碓,若子如今莫撒沙.古井先秋念枯冷,金绳钓出玉虾蟆."
    ]
  },
  {
    "title": "未知",
    "author": "未知",
    "paragraphs": [
      "胸中行脚事分明,亲见芙蓉缀晚英.黑马踏霜元不迹,白鱼吹水了无声.投机曾弄无须锁,出手相扶折脚铛.去米去沙还未可,要须偏正竝头行."
    ]
  },
  {
    "title": "未知",
    "author": "未知",
    "paragraphs": [
      "密室分灯光焰焰,空壶著月影沈沈.谁言古殿今无佛,只在其时来梵音."
    ]
  },
  {
    "title": "未知",
    "author": "未知",
    "paragraphs": [
      "拖策鸣林游兴浓,要将丘壑醉青瞳.黄华尚媚秋余日,锦树那禁霜后风.转岫虵行岐屈曲,断崖虹卧水丁东.谁悭剧味平生事,分付饮茶谈笑中."
    ]
  },
  {
    "title": "未知",
    "author": "未知",
    "paragraphs": [
      "一筇双屦征具简,幽讨胜友宾栖深.与公半夜丘壑语,慰我平生麋鹿心.倒榻雅成山水梦,落泉寒作丝桐音.归欤城寺禅肤粟,定是流想来家林."
    ]
  },
  {
    "title": "未知",
    "author": "未知",
    "paragraphs": [
      "一从豆颗爆寒灰,头角峥嵘顶目开.碧玉盘中珠宛转,瑠璃殿上月徘徊.木人顾影当明去,石女披云半夜来.偏正功圆须转位,入廛垂手类难该."
    ]
  },
  {
    "title": "未知",
    "author": "未知",
    "paragraphs": [
      "梦回茶碗手亲扶,雅意沩山转道枢.自唤主人酬一诺,谁违尊者应三呼.死生到日还能否,辜负当年是有无.妙得古人行履处,了无些事作工夫."
    ]
  },
  {
    "title": "未知",
    "author": "未知",
    "paragraphs": [
      "道吾当年不肯道,渐源中路没商量.先师灵骨今犹在,无用扶锹上法堂."
    ]
  },
  {
    "title": "未知",
    "author": "未知",
    "paragraphs": [
      "疏巢凄冷卧西柯,梦觉归思遽许多.风雨江头乱雁字,家山坞外悬渔蓑.白杨村落庞居士,青石浮图蕴大哥.倦倚苍松坐凉夕,兔推明月下星河."
    ]
  },
  {
    "title": "未知",
    "author": "未知",
    "paragraphs": [
      "虚明一念洗粉埃,眼在髑髅眉底开.玉凤衔华春不老,金鸡唤月梦初回.匣中古剑光干斗,壁上寒梭蛰破雷.佛祖入廛成化事,那嫌榼𣜂鼻头堆."
    ]
  },
  {
    "title": "未知",
    "author": "未知",
    "paragraphs": [
      "洞下家风虚一著,白牛耕断青山脚.而今何处不逢渠,鼻孔累垂相撞磕.阿剌剌,始信从来无缚脱."
    ]
  },
  {
    "title": "未知",
    "author": "未知",
    "paragraphs": [
      "机梭未动若为颜,一点虚灵入道环.明月光中窥自己,白云影外到家山.金鼇转侧夜潮落,玉马嘶鸣春信还.得手应心无不可,脱然时事岂相关."
    ]
  },
  {
    "title": "未知",
    "author": "未知",
    "paragraphs": [
      "宾茧风枝梦不宁,夜堂思对老人星.一心归去事萱草,千里相求鸣鹡鸰.树树丹枫金堕叶,丛丛黄叶雪浮汀.西山秀骨濯秋雨,窗户卷帘分远青."
    ]
  },
  {
    "title": "未知",
    "author": "未知",
    "paragraphs": [
      "虚明道洗壮心秋,畦服蒙颅下板头.定起要看星汉兔,回机失却雪山牛."
    ]
  },
  {
    "title": "未知",
    "author": "未知",
    "paragraphs": [
      "白鸥定怪盟事寒,杖蔾投社不多难.苇风华雪秋著岸,船月蓬霜夜转滩.丘壑身心徒役梦,江湖臭味赋游般.它时衣外传来物,唤得回头倒刹竿."
    ]
  },
  {
    "title": "未知",
    "author": "未知",
    "paragraphs": [
      "显处机须隐,忙时智自闲.泥牛初出海,玉马复临关.寒水澄涵月,流云静倚山.回途分化柄,不作旧家悭."
    ]
  },
  {
    "title": "未知",
    "author": "未知",
    "paragraphs": [
      "杖头挂钵丐丹丘,力破清贫一点忧.红雨几番华事老,黄云万顷麦家秋.对缘手眼通身是,应物机轮转处幽.归理韶阳糊饼话,肚皮束篾饱齁齁."
    ]
  },
  {
    "title": "未知",
    "author": "未知",
    "paragraphs": [
      "缘丐人间一锡飞,苍岩烟腻雪初晞.风丝未许闹禅眼,云锦将看落化机.自勉丛林供食钵,谁嫌尘土翳征衣.归来僧饱上方饭,相伴春山歌采薇."
    ]
  },
  {
    "title": "未知",
    "author": "未知",
    "paragraphs": [
      "淡烟苍树水溅溅,黄氏初平已得仙.满地痴羊不收拾,夕阳零乱绕篱眠."
    ]
  },
  {
    "title": "未知",
    "author": "未知",
    "paragraphs": [
      "乱石深云寻野泉,老侬怪我地行仙.钟情山水醇于酒,今夜竹床成醉眠."
    ]
  },
  {
    "title": "未知",
    "author": "未知",
    "paragraphs": [
      "方游捋遍虎髭须,空劫壶中探有无.风月满头功未转,江山入骨病难扶.针投芥粒机非爽,弦续鸾胶道不枯.归去丛林看仪羽,丹山出处九包雏."
    ]
  },
  {
    "title": "未知",
    "author": "未知",
    "paragraphs": [
      "乌石岭头相见,长生路上常逢.正是游山时节,落华芳草蒙茸."
    ]
  },
  {
    "title": "未知",
    "author": "未知",
    "paragraphs": [
      "缚茨枯坐九江东,镜像虚融方寸中.舜若多身禅夜看,母陀罗臂用时通.缘生谁兆有非有,寂照自知空不空.道契观音斯善应,萧萧竹雨杂松风."
    ]
  },
  {
    "title": "未知",
    "author": "未知",
    "paragraphs": [
      "平生胸中云外峰,有闲便与扶瘦筇.但知一世丘壑味,想得十分猿鸟从.明见秋容山洗雨,清可人意风吟松.归来游兴散不尽,谁杵唤月黄昏钟."
    ]
  },
  {
    "title": "未知",
    "author": "未知",
    "paragraphs": [
      "千里同风德不孤,心秋觉月照空壶.两头坐断何生死,一点圆明异有无.木马寒嘶青草坞,泥牛春种白云区.见闻佛事谁迎背,用处全机道转枢."
    ]
  },
  {
    "title": "未知",
    "author": "未知",
    "paragraphs": [
      "门门通彻长安道,信手拈来还恰好.脚跟踏著赵州关,丈六金身一茎草.我初相会个中人,法法圆通见怀抱.杖屦追随来道场,不学痴禅事关扫.青山白云一径通,行行鸟道谁寻讨.宝峰师是马馰儿,相得而今恨不早.吸尽西江居士庞,唤回竖指俱胝老.泥牛力耕空劫春,木人捧出形山宝.罢捋虎须归去来,荆棘林中任起倒,午日丽天光杲杲."
    ]
  },
  {
    "title": "未知",
    "author": "未知",
    "paragraphs": [
      "晨露晞时桑柘,宿云歛处溪山.摩诘画图未卷,渊明农事初闲."
    ]
  },
  {
    "title": "未知",
    "author": "未知",
    "paragraphs": [
      "而今别后记丁宁,曹洞家风句未形.月满凤林寒不梦,年深龟壳灼犹灵.沈沈莫触蛇头毒,的的须明犀角星.便与放开聊展手,那时相见望州亭."
    ]
  },
  {
    "title": "未知",
    "author": "未知",
    "paragraphs": [
      "霜晨蔾杖起孤禅,乞食山家图省缘.斜径顺风鸣竹火,飞甍迷眼映松烟.秋羹木鼈有真味,午饭树鸡无俗膻.谁谓客床卧不稳,我无支遁买山钱."
    ]
  },
  {
    "title": "未知",
    "author": "未知",
    "paragraphs": [
      "佳处轸游念,芒鞋筇杖俱.溪寒卧虹饿,路暗垂云腴.冈树鸠呼雨,田家鸡告晡.此心亮谁语,三绕石浮屠."
    ]
  },
  {
    "title": "未知",
    "author": "未知",
    "paragraphs": [
      "历历枢中转化机,出门气象履芳时.溪光丽濯红锦段,风柳细撚黄金丝.空空不碍浑亡我,处处相逢却是谁.会得宾头卢见佛,向人卖弄有长眉."
    ]
  },
  {
    "title": "未知",
    "author": "未知",
    "paragraphs": [
      "劫壶浩浩洗魔缘,妙处真观自见前.的的未萌明宾际,灵灵无得入深禅.风抟海运鲲将蜕,月皎沙寒鹭不眠.触事投谐能转变,何妨大浪驾空船."
    ]
  },
  {
    "title": "未知",
    "author": "未知",
    "paragraphs": [
      "家林稳卧一巢云,厌作梁家庵底宾.折桂手舒寒触月,衔珠眼合梦游春.庭除不见雨华鸟,麋鹿能来呼谷神.五老芳邻归问讯,笑谈相对白头新."
    ]
  },
  {
    "title": "未知",
    "author": "未知",
    "paragraphs": [
      "麓华联蕾破春红,惭愧无私造化功.谁怕满头椿岁月,要听啼鸟说家风."
    ]
  },
  {
    "title": "未知",
    "author": "未知",
    "paragraphs": [
      "蔬肠那著一星愁,但觉春眠粥似稠.梦外寻盟何处是,荻洲稚子绿排头."
    ]
  },
  {
    "title": "未知",
    "author": "未知",
    "paragraphs": [
      "恬然谁作去留心,月下沧波风过林.相别相逢定何所,明明向道只如今."
    ]
  },
  {
    "title": "未知",
    "author": "未知",
    "paragraphs": [
      "月兔含清欲喷霜,客怀陈习作归翔.虽云扫尽名言垢,我笑熏成知见香.聚石为徒头易点,悟空能讲义难量.到家握麈随宜说,莫对余机挥界方."
    ]
  },
  {
    "title": "未知",
    "author": "未知",
    "paragraphs": [
      "觉海长鲸作蜕翔,青天端以背磨光.胸中浩浩吞云梦,眉际津津秀太行.静榻每来成友语,孤筇它往咽人肠.后将访我先传雁,为薙别来三径荒."
    ]
  },
  {
    "title": "未知",
    "author": "未知",
    "paragraphs": [
      "夜明帘外月天霜,衲子还家机事忘.枯木吟云须内照,死蛇含毒更隄防.闻琴起舞饮光习,放镜迷头演若狂.好是重来斲蝇翼,祖师鼻孔要生光."
    ]
  },
  {
    "title": "未知",
    "author": "未知",
    "paragraphs": [
      "略彴横门下转流,挂窗山在屋檐头.大明古意是时节,霜夜月堂帘上钩."
    ]
  },
  {
    "title": "未知",
    "author": "未知",
    "paragraphs": [
      "耕云种月自由人,田地分明契券真.黄独将看炊作饭,白牛今已牧来纯.镢头活计时时用,物外家风处处亲.禾黍十分秋可望,饱丛林汉著精神."
    ]
  },
  {
    "title": "未知",
    "author": "未知",
    "paragraphs": [
      "白苹风作江头秋,青鸟梦随沙水流.清兴十分蓬上月,满船载入芦华洲.斯适意,去来休.六鼇合负归来也,烟浪雪飜收钓钩."
    ]
  },
  {
    "title": "未知",
    "author": "未知",
    "paragraphs": [
      "明月芦华未得如,清光自照本来虚.十方坐断须拈帽,一色功圆要放锄.转背石人归位后,抬头玉马过关初.尘尘刹刹见身相,方信曹山井觑驴."
    ]
  },
  {
    "title": "未知",
    "author": "未知",
    "paragraphs": [
      "曦色云庵半堵红,霜林初暖鸟啼风.下知人在萝窗里,瞑目炉薰百虑空."
    ]
  },
  {
    "title": "未知",
    "author": "未知",
    "paragraphs": [
      "束肚三条篾,恬然卧家林.机深大仰寂,用捷长沙岑.空壑溪鸣玉,疏筠月漏金.东山师叔在,此道未浮沈."
    ]
  },
  {
    "title": "未知",
    "author": "未知",
    "paragraphs": [
      "一口吸尽西江水,马师家风擢然起.老庞俯伏嗣芳尘,古也今也谁如此.超然道与若人交,南游浩意未相饶.风清骨秀眼寒碧,玉井冰壶冻不消.羌床孤卧净名室,无住无依脱虚溢.渊然一默乃全提,不二门开肖当日.佛事圆来作归想,出门歧路平如掌.到家儿女独𪢮头,相对无言得真赏."
    ]
  },
  {
    "title": "未知",
    "author": "未知",
    "paragraphs": [
      "山麓水滨竹木阴,我侬懒养静居深.一生自足淡中味,三际那收闲底心.壑云未成出岫意,松风能作下滩音.十分清兴与谁共,想有沃洲支道林."
    ]
  },
  {
    "title": "未知",
    "author": "未知",
    "paragraphs": [
      "世间尘杂长人瘿,归卧萝龛霜月影.里许离微妙转功,玉壶夜汲瑠璃井.吾家语味嚼枯硬,醉饱回来双眼冷.云水明明得自由,六门事外谁关屏."
    ]
  },
  {
    "title": "未知",
    "author": "未知",
    "paragraphs": [
      "禅腹须来竹篾缠,好看水牯自耕田.布单不卖三千里,树耳谁疑二十年.一句合头尊旅会,十方坐断正偏圆.它时投杖来相访,且莫穷忙空竖拳."
    ]
  },
  {
    "title": "未知",
    "author": "未知",
    "paragraphs": [
      "烧痕笋蕨富登春,谁解看承庵内人.天供异华功未尽,龙吟枯木病难泯.夜禅终作寒蝉蜕,昼卧何妨倦鸟伸.后日重来勘诸祖,阿谁钩上赤梢鳞."
    ]
  },
  {
    "title": "未知",
    "author": "未知",
    "paragraphs": [
      "这开梦觉底因缘,佛佛心同亡后先.一点灵明三世外,十分妙净万机前.琢磨自得丛林下,游戏何妨百草颠.尘刹纵横俱化事,起家人只奋空拳."
    ]
  },
  {
    "title": "未知",
    "author": "未知",
    "paragraphs": [
      "去去之人乞食心,春风浩荡洗丛林.松蹊香腻糁黄粉,竹坞清癯包玉簪.炊甑分珠斋钵满,净瓶汲月夜塘深.归来磨濯光明在,向道尘泥不涴金."
    ]
  },
  {
    "title": "未知",
    "author": "未知",
    "paragraphs": [
      "呼筇起寂下云居,寒麓回春寻友于.烟染草芒三径暗,雪晞麦脚一鉏濡.欲求真语涤尘想,那畏峭风生粟肤.不见诗郎归怅怏,清癯时对石菖蒲."
    ]
  },
  {
    "title": "未知",
    "author": "未知",
    "paragraphs": [
      "原鸰能作归呼音,暮风堕叶秋在林.路沙漠漠水潏潏,夜色冉冉山阴阴.坐冠多士自省短,挽袂乃友相知深.乞与高闲偿夙歉,闭门稳卧舒疲心."
    ]
  },
  {
    "title": "未知",
    "author": "未知",
    "paragraphs": [
      "杨柳斜风力弱,芭蕉击雨声寒.莫把见闻作对,谁将声色相瞒."
    ]
  },
  {
    "title": "未知",
    "author": "未知",
    "paragraphs": [
      "真源不皱风,月兔影澄水.枯情但恬如,默默饱禅味.家风乃廓然,当年第一义.机轮转有方,万化出弹指."
    ]
  },
  {
    "title": "未知",
    "author": "未知",
    "paragraphs": [
      "云麓胜处夙未到,清行兴锐忘崎嵚.谁无瘦杖少扶力,我与幽人同赏心.壑津软缘自宛转,岸树老碧长阴森.溪西乞火煮茶去,竹里人家斋磬音."
    ]
  },
  {
    "title": "未知",
    "author": "未知",
    "paragraphs": [
      "东山聚散亦夤缘,华吐芳姿柳锁烟.肯处根尘非一一,用时手眼恰千千.塔中祖有相传事,岭外人元不会禅.后日能来圆此话,未嫌敲枕唤春眠."
    ]
  },
  {
    "title": "未知",
    "author": "未知",
    "paragraphs": [
      "东风吹断濡华雨,淮上秀峰青可数.束屦欲寻南北山,卷衣又别东西祖.渊鱼蒲鸟闹一家,汀笋溪蔬甘两箸.处处相逢记得么,夜寒月在珊瑚树."
    ]
  },
  {
    "title": "未知",
    "author": "未知",
    "paragraphs": [
      "云林风雪暮纤纤,滴沥寒声晓断檐.一点丐心盟杖屦,十分化事入锤钳.霁光如拭月无碍,华锦落机春不嫌.百亿分身遍尘刹,见闻萧洒孰相黏."
    ]
  },
  {
    "title": "未知",
    "author": "未知",
    "paragraphs": [
      "苕霅溪头柳眼青,食时持钵众香城.诸邻定怪颠毛白,久客自怜心境清.重念雪寒亲麈语,无忘水暖走鸥盟.饱丛林汉深相悉,笋蕨春山次第生."
    ]
  },
  {
    "title": "未知",
    "author": "未知",
    "paragraphs": [
      "温风促客下云岭,触处无心即道游.得坐会当明变豹,出门须解倒骑牛.冲烟筇入青萝径,载月船回白鸟洲.中外夷犹功迹绝,㳷然天水一成秋."
    ]
  },
  {
    "title": "未知",
    "author": "未知",
    "paragraphs": [
      "若子能来过我门,端知良遂志弥敦.微尘破处得经卷,万象纷时空眼根.与世支离谁恶意,怪人棱瘦自秋痕.归兴定到家林稳,山月流明洗夜昏."
    ]
  },
  {
    "title": "未知",
    "author": "未知",
    "paragraphs": [
      "里许由来懒荷担,百草头上何廉纤.半夜对月笑拍手,不见喷霜三脚蟾.劫空有句妙如许,公去谁余对眉语.后见太平堂上师,敢烦为我分明举."
    ]
  },
  {
    "title": "未知",
    "author": "未知",
    "paragraphs": [
      "明月堂虚客不留,衡湘秀处赋清游.回途复妙无遗影,天水从来一样秋."
    ]
  },
  {
    "title": "未知",
    "author": "未知",
    "paragraphs": [
      "溪头买船归鄂渚,一櫂清风夜蟾午.行尽韶山半月程,白云儿就青山父.岩头老子末后句,此到将知问不语.无缝塔前风色高,洞然不隔丝毫许.丁宁此去快须回,吾家之子要全才.不坐两头明暗路,偏中归去正中来.阿呵呵,胸次风流知几何."
    ]
  },
  {
    "title": "未知",
    "author": "未知",
    "paragraphs": [
      "木落山骨瘦,水退沙痕隆.渔舟弄江日,一叶浮软红.眼底事不俗,道人心若冲.旛竿头进步,云水展家风."
    ]
  },
  {
    "title": "未知",
    "author": "未知",
    "paragraphs": [
      "涩舟沙水岸棱棱,岸上春泥深涴藤.回首康山怀结社,真情祖室事传灯.子孙亹亹雪庭可,衣钵绳绳舂屋能.坐照少林墙面意,湛明心地莹如冰."
    ]
  },
  {
    "title": "未知",
    "author": "未知",
    "paragraphs": [
      "残毳编衣裹槁形,胸中底事独醒醒.亡机冲应用时妙,活眼冷窥虚处灵.语秀锦云春片段,气清梅雪晓零星.而今功尽牛头懒,华鸟不来风扫庭."
    ]
  },
  {
    "title": "未知",
    "author": "未知",
    "paragraphs": [
      "真实人居遍十方,至游处处露堂堂.鹅于水器择其乳,蜂在华房采得香.心鉴照中无垢翳,道环虚里见神光.能来闹市住三昧,鸟度长空迹不彰."
    ]
  },
  {
    "title": "未知",
    "author": "未知",
    "paragraphs": [
      "风立沙根肤粟顽,冷涵星石水湾湾.登舟欲济轩窗底,扶槛政疑图画间.云拭山容苍玉障,日浮江面紫金环.回头五老相招我,林友无嫌夜扣关."
    ]
  },
  {
    "title": "未知",
    "author": "未知",
    "paragraphs": [
      "胡床拥毳怯春寒,怀丐人行野雪干.风信入华披锦段,月魂堕水濯金盘.浄名取饭亡多力,慈氏开门只一弹.妙得其中佛受用,头头成见不相瞒."
    ]
  },
  {
    "title": "未知",
    "author": "未知",
    "paragraphs": [
      "佛灯谁我续光明,果若莲开大梦醒.香草有心持洁白,兰膏无脚湛寒青.默耕化外那知夜,真照壶中不觉冥.家世儿孙传底事,从教辉耀显门庭."
    ]
  },
  {
    "title": "未知",
    "author": "未知",
    "paragraphs": [
      "家林一锡飞,炊处青烟微.严默起禅板,虚通转化机.溪寒秋染色,月冷夜流辉.莫学西山亮,此行宜早归."
    ]
  },
  {
    "title": "未知",
    "author": "未知",
    "paragraphs": [
      "佛事潜通兴化门,用时斤斧莫成痕.全机超出轮回际,一句拔除生死根.凉吹洗磨烦袂暑,素蟾排逐夜台昏.鹅王引饮唯醇味,水乳斯分不我浑."
    ]
  },
  {
    "title": "未知",
    "author": "未知",
    "paragraphs": [
      "重轩瘦立曲栏头,岛屿青微冷枕流.望眼解随沙水转,赏心真与岸云浮.平分野色连延屋,点破江光相趁舟.般若空宗深得义,森罗元不碍人休."
    ]
  },
  {
    "title": "未知",
    "author": "未知",
    "paragraphs": [
      "屠苏对碧溪,霜草露幽蹊.顾我丘壑醉,知谁尘土迷.萝门窥窈窕,云磴履高低.猿鸟未相弃,伴人烟树栖."
    ]
  },
  {
    "title": "未知",
    "author": "未知",
    "paragraphs": [
      "夜来霜吓橘脐黄,乞与归人怀冷香.到日跨门须转却,白头不是本生娘."
    ]
  },
  {
    "title": "未知",
    "author": "未知",
    "paragraphs": [
      "妙尽功圆转处幽,若人真解倒骑牛.雨蓑风笠旧行李,适意明明百草头."
    ]
  },
  {
    "title": "未知",
    "author": "未知",
    "paragraphs": [
      "枯歇身心百不思,湛圆自照劫空时.妙明智鉴那留垢,虚廓灵机未度丝.的的髑髅看活眼,堂堂尘刹用闲眉.是须恁么承当去,鼻孔累垂识祖师."
    ]
  },
  {
    "title": "未知",
    "author": "未知",
    "paragraphs": [
      "真味酣心倚瘦筇,萧骚风啸一蹊松.无人共语圆通境,笑看云吞石耳峰."
    ]
  },
  {
    "title": "未知",
    "author": "未知",
    "paragraphs": [
      "青山放足溪转腰,蓑翁理网儿摇舠.先生畴日骑鱼去,岸上人家谁姓陶."
    ]
  },
  {
    "title": "未知",
    "author": "未知",
    "paragraphs": [
      "水从乌石山前转,人在斜川岸上行.寂漠柴桑古祠下,我来无酒酹渊明."
    ]
  },
  {
    "title": "未知",
    "author": "未知",
    "paragraphs": [
      "妙则不粗,湛则不浑.妙湛而照,莹然亡痕.云山是主,水月无根.瘦坐一默,虚融六门.窍作风籁,华含春恩.相承个事,子子孙孙."
    ]
  },
  {
    "title": "未知",
    "author": "未知",
    "paragraphs": [
      "沙风漠漠卷烟湖,默默渔舟似有无.五老回看更痴绝,渠应怪我得工夫."
    ]
  },
  {
    "title": "未知",
    "author": "未知",
    "paragraphs": [
      "可中滋味欠些些,成就庐山笋蕨家.丐事子行黄苇渡,盟心人在白鸥沙.和羹户户俱煎卤,扫雪村村欲没靴.味及衲僧初偃月,圆通只个是生涯."
    ]
  },
  {
    "title": "未知",
    "author": "未知",
    "paragraphs": [
      "庐山淡薄已多时,谁与丛林洗败姿.为爱海冰资菜味,不嫌春雨破华枝.仙陀婆事行行辨,舜若多身处处宜.快意截流船到岸,江头风顺看樯旗."
    ]
  },
  {
    "title": "未知",
    "author": "未知",
    "paragraphs": [
      "阿祖江滨插苇枝,丛林蕃茂果臻斯.师门昆仲知名旧,缘法东西得面迟.沙上盟寒鸥怪晚,屋头字草雁来时.月明古渡清铺练,千里同风不隔丝."
    ]
  },
  {
    "title": "未知",
    "author": "未知",
    "paragraphs": [
      "雪梯陟云顶,来寻坏衲师.破峡水一脉,挂松月半规.疏旷麋鹿性,厌饫丘壑姿.眷言携不去,迟立倚筇枝."
    ]
  },
  {
    "title": "未知",
    "author": "未知",
    "paragraphs": [
      "混处还须转侧看,底时妙在一丝端.闲云卷雨秋空阔,明月流辉夜水寒.棹破波光华细碎,梦惊蓬晓影团𪢮.真机分应头头准,却出黄芦把钓竿."
    ]
  },
  {
    "title": "未知",
    "author": "未知",
    "paragraphs": [
      "松烟竹蔼细蹊通,清津白石寒珑璁.艾禅真是甘蔗种,香林再吹薝卜风.一溪冷引藩篱外,五老秀蹲怀抱中.写目轩窗意幽远,淡然消息不雷同."
    ]
  },
  {
    "title": "未知",
    "author": "未知",
    "paragraphs": [
      "过门衲子上饶人,破我胡床默味真.道活髑髅前有地,用冲赤肉上无尘.盟心芦笋白鸥社,梦眼华枝蝴蝶春.满著圆通无尽意,四衢处处主中宾."
    ]
  },
  {
    "title": "未知",
    "author": "未知",
    "paragraphs": [
      "衡岳迎秋翡翠瘦,潇湘漾风瑠璃皴.夜船载月急如箭,归去来兮休问津."
    ]
  },
  {
    "title": "未知",
    "author": "未知",
    "paragraphs": [
      "枝藤结伴得游娱,怀习难宁寻旧居.云水梦思孤榻稳,山林眼味四窗虚.秋衣未絮怯繁雨,午饭无盐甘软蔬.老境端来偿底志,道同巢鸟与渊鱼."
    ]
  },
  {
    "title": "未知",
    "author": "未知",
    "paragraphs": [
      "来谒芭蕉大仰孙,要明圜相识躭源.横山烟雨洗秋骨,掠面溪风吹暑痕.菖蒲叶瘦水石秀,枇杷树密轩窗昏.阿谁床头柱杖子,乞我款曲寻云根."
    ]
  },
  {
    "title": "未知",
    "author": "未知",
    "paragraphs": [
      "雨暗冈头客路,炊烟山里人家.映水竹鸡聒聒,飘风字雁斜斜."
    ]
  },
  {
    "title": "未知",
    "author": "未知",
    "paragraphs": [
      "耿人胸次佳处,借力床头古藤.风树叶颓淅淅,秋山骨瘦棱棱."
    ]
  },
  {
    "title": "未知",
    "author": "未知",
    "paragraphs": [
      "老阿师卒无嗣,石浮屠立有年.丁宁金针玉线,惭愧鸾胶凤弦."
    ]
  },
  {
    "title": "未知",
    "author": "未知",
    "paragraphs": [
      "石床冷卧禅虎,阶芜秋跳草虫.有念耿怀陈事,无言凄立西风."
    ]
  },
  {
    "title": "未知",
    "author": "未知",
    "paragraphs": [
      "风霜磨洗秋空清,月浴星河分外明.默默玉壶中自照,家传清白妙难名."
    ]
  },
  {
    "title": "未知",
    "author": "未知",
    "paragraphs": [
      "不肯云林伴冷凄,疏山归谒矮阇梨.非枯桩句如明白,会要重来摩伏犀."
    ]
  },
  {
    "title": "未知",
    "author": "未知",
    "paragraphs": [
      "吉祥草织禅家供,一片瑠璃滑无缝.门掩鳞鳞水不流,窗含冉冉云初冻.坐寒风月蒲芦秋,睡足江湖鸥鸟梦.而今卷处追昔人,隐隐犹怀鼻头痛."
    ]
  },
  {
    "title": "未知",
    "author": "未知",
    "paragraphs": [
      "玉龙退残鳞,编庵事枯兀.禅栖锦凤巢,道履霜蟾窟.饮兹明月津,濯彼微尘骨.五叶少林春,家风未湮没."
    ]
  },
  {
    "title": "未知",
    "author": "未知",
    "paragraphs": [
      "絮风花雨一春残,未厌兹亭夜倚阑.隐隐三山抱江月,清凉境界露松寒."
    ]
  },
  {
    "title": "未知",
    "author": "未知",
    "paragraphs": [
      "赤头老师无拣择,灊峰染翠吴塘碧.明明万法入齐观,豁浄丝毫元不立."
    ]
  },
  {
    "title": "未知",
    "author": "未知",
    "paragraphs": [
      "道人归作山下宾,霜筇笋屦飘孤云.到时春满石牛谷,蔬蕨是谁相与分."
    ]
  },
  {
    "title": "未知",
    "author": "未知",
    "paragraphs": [
      "秋风濯烦骨,日日觉清省.相与事枯禅,所养饱正命.老蟾浴星河,魂魄明耿耿.真味入谁肠,但知百念冷."
    ]
  },
  {
    "title": "未知",
    "author": "未知",
    "paragraphs": [
      "青桑柳暗山前路,麦脚含滋一锄雨.阳林桃是旧家春,冷眼灵云合头语."
    ]
  },
  {
    "title": "未知",
    "author": "未知",
    "paragraphs": [
      "云阵纤纤洗花雨,深竹新闻子规语.青山白云吾定居,枯肠那著归思虑."
    ]
  },
  {
    "title": "未知",
    "author": "未知",
    "paragraphs": [
      "鸟拳花枝作春语,风日焕然晞宿雨.水肥山翠木欣欣,芳事骈罗不容数."
    ]
  },
  {
    "title": "未知",
    "author": "未知",
    "paragraphs": [
      "华蹊归来鸟啼暮,庖舍炊烟卧风缕.西窗旧有竹肋床,伸足曲肱成栩栩."
    ]
  },
  {
    "title": "未知",
    "author": "未知",
    "paragraphs": [
      "隔年相逢瘦惊许,风立溪头少时语.缄情客上钓鱼矶,四面垂云一蓑雨."
    ]
  },
  {
    "title": "未知",
    "author": "未知",
    "paragraphs": [
      "印空印水印泥,无言桃李成蹊.随分纳些税赋,牧牛溪水东西."
    ]
  },
  {
    "title": "未知",
    "author": "未知",
    "paragraphs": [
      "印泥印空印水,疾雷不及掩耳.豁然楼阁门开,消得轻轻弹指."
    ]
  },
  {
    "title": "未知",
    "author": "未知",
    "paragraphs": [
      "印水印泥印空,谁传祖称家风.梦眼影迷一色,转身体合全功."
    ]
  },
  {
    "title": "未知",
    "author": "未知",
    "paragraphs": [
      "尘刹分身看化机,青烟几处午家炊.面墙坐照丛林事,持钵丐缘云水饥.出谷鸟传春次第,漾舟人爱月相随.归来定有饱参句,笑解枯禅篾肚皮."
    ]
  },
  {
    "title": "未知",
    "author": "未知",
    "paragraphs": [
      "将看秋早瘦风林,禾卷黄云副丐心.妙印手中那外物,虚空胸次不容针.谁家落甑炊香雪,后夜归船棹软金.洗足蒲团松石上,绕篱山水有清音."
    ]
  },
  {
    "title": "未知",
    "author": "未知",
    "paragraphs": [
      "泥沙淘洗浪煎干,一片照人冰雪寒.意得试莲浮卤力,默知随筯入蔬盘.万家婉婉能相助,众口调和信不难.无像有神聊勘过,圆通眼在舌头端."
    ]
  },
  {
    "title": "未知",
    "author": "未知",
    "paragraphs": [
      "饮茶作别出萝门,相送犹怀握手温.断雁几时归缀字,浮萍随处卧生根.秋风窗外拥芦雪,梦冷床头堕月魂.麈柄年来疲转徙,却思红颗共炊盆."
    ]
  },
  {
    "title": "未知",
    "author": "未知",
    "paragraphs": [
      "颠毛垂雪堕清贫,卧久风林梦转身.一境妙明还就父,六门虚应却来人.凉秋月兔流魂莹,湛水云龙蜕骨陈.家法儿孙须力振,此行未可腐宾宾."
    ]
  },
  {
    "title": "未知",
    "author": "未知",
    "paragraphs": [
      "未能老养卧林麓,要乞优恩除发须.濯足沧浪岁寒事,终来清友石菖蒲."
    ]
  },
  {
    "title": "未知",
    "author": "未知",
    "paragraphs": [
      "挽衣苦怪不我住,怀事乞成今乃时.雷动定知开蛰户,春寒无要勒华枝."
    ]
  },
  {
    "title": "未知",
    "author": "未知",
    "paragraphs": [
      "嘤嘤鸟鸣如客情,行行柳眼向人青.投心旧友春成物,汲水前溪月下瓶."
    ]
  },
  {
    "title": "未知",
    "author": "未知",
    "paragraphs": [
      "梦里结忧三变事,觉来还喜一成春.莺华时节洗衰落,不信余寒犹著人."
    ]
  },
  {
    "title": "未知",
    "author": "未知",
    "paragraphs": [
      "服像中情将有得,江湖底事勿相忘.橘洲白鸟秋成伍,渔火莼羹蓬底香."
    ]
  },
  {
    "title": "未知",
    "author": "未知",
    "paragraphs": [
      "应缘分影来池月,游世无心出岫云.适意归来尖屋底,蔬畦还与力鉏勤."
    ]
  },
  {
    "title": "未知",
    "author": "未知",
    "paragraphs": [
      "朱丝不用挂烧桐,一曲新丰为送公.后夜老松风籁静,皋禽不见月巢空."
    ]
  },
  {
    "title": "未知",
    "author": "未知",
    "paragraphs": [
      "浮舟春水作归征,家有良田可饭羹.久客回翔云一点,旧巢卧看月三更.人猜我住尖头屋,尔去谁扶折脚铛.为问岩头穷鬼子,当时何似此时生."
    ]
  },
  {
    "title": "未知",
    "author": "未知",
    "paragraphs": [
      "我初浮舟济九江,幽寻兰若山苍龙.王摩诘画倚栏槛,谢灵运诗开绮窗.艾禅高谈肖琢玉,法身雅论非枯桩.梦回便是圆通路,月冷上方钟一撞."
    ]
  },
  {
    "title": "未知",
    "author": "未知",
    "paragraphs": [
      "伐木清哦癖在肠,握筇苍磴履重霜.玲珑堕壑乳泉响,萧瑟到门松吹香.高寒夜雨冻一色,虚浄晓云流五光.社散荷枯有遗友,目青须发半沧浪."
    ]
  },
  {
    "title": "未知",
    "author": "未知",
    "paragraphs": [
      "晚岁丛林闹苇麻,可中著眼辨龙蛇.行当五路我能事,坐断孤峰渠作家.佛法从来如嚼蜡,朋俦此去似团沙.音书不寄思惟尽,千里同风却较些."
    ]
  },
  {
    "title": "未知",
    "author": "未知",
    "paragraphs": [
      "勇退归来适旧游,家林禾黍一成秋.黄芦雪照沙头屋,明月波浮江口舟.耕道谁从夫子后,逃禅今与老僧俦.柴桑试问陶彭泽,风味真醇相肖不."
    ]
  },
  {
    "title": "未知",
    "author": "未知",
    "paragraphs": [
      "标心脱帽法丹霞,借力堂前刬草些.塞上不须嗟失马,杯中端欲断疑蛇.久怀甘露濯尘骨,将意丛林开觉华.古渡雪芦明月共,一壶秋色属吾家."
    ]
  },
  {
    "title": "未知",
    "author": "未知",
    "paragraphs": [
      "水牯老行步稳,蓑郎痴歌笑繁.物外初无尘滓,胸中别有丘园."
    ]
  },
  {
    "title": "未知",
    "author": "未知",
    "paragraphs": [
      "桃华濯锦春水寒,洞门窈窕玉勾栏.三峰拥翠云吞屋,九井扬波雪溅坛.象帝先身元老语,谷神后事阿谁观.羽郎清瘦发半白,待乞安期五色丸."
    ]
  },
  {
    "title": "未知",
    "author": "未知",
    "paragraphs": [
      "支径入穷谷,来寻道者庵.梵音今默默,华雨尚毵毵.夜白月半屋,寒青灯一龛.梦随歌吹去,借路过江南."
    ]
  },
  {
    "title": "未知",
    "author": "未知",
    "paragraphs": [
      "踏雪到人家,投机的不差.月魂通水脉,春信入梅华.去觅炊香许,来宽束篾些.上方分佛事,先我过毗耶."
    ]
  },
  {
    "title": "未知",
    "author": "未知",
    "paragraphs": [
      "渊源彻底碧涵秋,谁道寒光凝不流.转盼芦华与明月,更无一物碍船头.去来得妙,纵横自由.巨鼇犯饵快须掣,便是仙山坠也休."
    ]
  },
  {
    "title": "未知",
    "author": "未知",
    "paragraphs": [
      "越境能来访我,扶筇颇肖游僧.得与坐间语味,谅其胸底怀冰."
    ]
  },
  {
    "title": "未知",
    "author": "未知",
    "paragraphs": [
      "梦晓寒松挂月,心秋古井含津.至道百家合辙,同风千里成邻."
    ]
  },
  {
    "title": "未知",
    "author": "未知",
    "paragraphs": [
      "欲下前时雪磴,重开向日风翎.此去丁宁华鸟,莫来狼藉春庭."
    ]
  },
  {
    "title": "未知",
    "author": "未知",
    "paragraphs": [
      "归来三径春草,梦卧一团雨蓑.白发暗移玉烛,昏窗浄洗金波."
    ]
  },
  {
    "title": "未知",
    "author": "未知",
    "paragraphs": [
      "世外道人有在,庵中瓶粟无储.过客未容空去,挽衣相与分蔬."
    ]
  },
  {
    "title": "未知",
    "author": "未知",
    "paragraphs": [
      "西风木落山露骨,秋月在水波濯魂.客意归卧四明麓,三世佛从禅口吞.大千俱坏我不坏,三六相昏渠不昏.劫空照见造化种,回首应物亡尘根."
    ]
  },
  {
    "title": "未知",
    "author": "未知",
    "paragraphs": [
      "箨龙出丛林,脱锦露新绿.昂藏引头角,密密均节目.娟然尘外姿,云雾腻寒玉.翠满东窗阴,心眼扫恶俗.虚静颇道情,清癯见风骨.惠我不老春,为谁无弦曲.葛陂蛰时事,第恐雷雨促.不能留高闲,双碧淡相瞩."
    ]
  },
  {
    "title": "未知",
    "author": "未知",
    "paragraphs": [
      "朅来林下人,挂冠脱朝绿.身闲道愈尊,神静碧照目.落落我就璞,碌碌谁如玉.欲学陶渊明,高情异浮俗.白云无定心,青山有奇骨.肯从莲社宾,共奏无弦曲.佛生等一念,日劫讵延促.倾盖同故人,道存聊一瞩."
    ]
  },
  {
    "title": "未知",
    "author": "未知",
    "paragraphs": [
      "阿牛纯热不鞭牵,卧向古源苍树边.春谷玉田看去种,雪山香草饱来眠.背头隆骨任丰载,鼻底流津大作川.异路行行哮吼处,莫忘露地未萌前."
    ]
  },
  {
    "title": "未知",
    "author": "未知",
    "paragraphs": [
      "一跃龙门适旧怀,棱棱浪级向人开.洗尘云阵浇华雨,借力天衢破蛰雷.略彴驾溪桃水满,浮屠瘗骨玉山颓.欲知佛眼无遮障,须到灵光不夜台."
    ]
  },
  {
    "title": "未知",
    "author": "未知",
    "paragraphs": [
      "空岩俨若虎头苍,云腻岩前草木光.竹吐锦萌春雨饱,松含黄粉野吹香.石床蟠足散征倦,道境洗心聊坐忘.投饭上方兰若去,未能痴学顾长康."
    ]
  },
  {
    "title": "未知",
    "author": "未知",
    "paragraphs": [
      "轻轻弹指便开门,百亿门前百亿身.妙应因缘通处处,圆明个事遍尘尘.华间蜂采黄须蜜,柳上莺传青眼春.归日相呼满钵饭,一时分付饱参人."
    ]
  },
  {
    "title": "未知",
    "author": "未知",
    "paragraphs": [
      "声利明来若梦游,肯迂征家宿云栖.情高素抱山樊志,性淡幽寻松石俦.爱我家风清入眼,问伊时事默摇头.今朝送别还孤坐,空对炉烟篆字浮."
    ]
  },
  {
    "title": "未知",
    "author": "未知",
    "paragraphs": [
      "紫霄峰顶金浮屠,风铃扬音闹苍虚.玉栏中地稳行道,云磴下林新葺庐.江山怀抱富不恶,霜月轩窗清有余.老眼寒青伴耶舍,炷香心醉竺仙书."
    ]
  },
  {
    "title": "未知",
    "author": "未知",
    "paragraphs": [
      "豁浄虚通入觉场,体前一段本来光.孤禅恰恰如担板,默照明明似面墙.秋光芦华两岸雪,夜寒桂月一船霜.迢迢象外行归路,雁字低低正夕阳."
    ]
  },
  {
    "title": "未知",
    "author": "未知",
    "paragraphs": [
      "万指相从作正观,出求卧席著蒲团.恬处歛雨野云薄,湛若磨风秋水寒.卷去犹知鼻头痛,坐来方信髑髅干.芦花明月阿谁事,人在江湖把钓竿."
    ]
  },
  {
    "title": "未知",
    "author": "未知",
    "paragraphs": [
      "吉祥长者草茸茸,香软登机棱路通.卷去若人呈己事,得来与我展家风.默游两岸雪芦外,瘦坐五湖烟水中.未许春眠梦蝴蝶,大方引步劫壶空."
    ]
  },
  {
    "title": "未知",
    "author": "未知",
    "paragraphs": [
      "衲帔蒙头自照人,月明堂上转机轮.肯传千里鹡鸰语,要作十分棠棣春.雪岭同风当日事,石头束篾旧时麟.家林归卧长连稳,满眼清光不见身."
    ]
  },
  {
    "title": "未知",
    "author": "未知",
    "paragraphs": [
      "雪屋高寒能我过,疏梅清秀雪林柯.不悭屈宋楚人语,来试宗雷莲社科.后会说盟如有以,此行洗念入无何.春风迟立栏干曲,白雪楼前船弄梭."
    ]
  },
  {
    "title": "未知",
    "author": "未知",
    "paragraphs": [
      "吃茶去语落诸方,聚首商量柄杷长.相席是渠能打令,同尘输尔解和光.舌头狤獠明无骨,鼻孔累垂暗有香.盏橐成来圆此话,侬家受用恰平常."
    ]
  },
  {
    "title": "未知",
    "author": "未知",
    "paragraphs": [
      "温风在山谷,青紫班芳妍.浩然春公心,不作彼此偏.其来初无像,荣事亦自然.云容淡如鹤,草色齐腻烟.竹萌裹豹袴,蕨茁引儿拳.盘箸富可喜,齿颊甘亦便.山水濯尘念,风云会前缘.苇江怀道人,拥众几两千.顶门眼照世,胸中海吞川.同雏丹山巢,羽成各翔迁.而今欲住集,相见而忘年.执鞭驱并驾,未愧无彩鞯.白鸥行作伍,水蔬对烹煎.抚摩青石牛,不得陪高眠.将趋皖口市,就买莎郎船.回首谢诸祖,觉法吾所天.慧灯耿不夜,心花芳枝联.后日儿孙辈,莫怪森罗前."
    ]
  },
  {
    "title": "未知",
    "author": "未知",
    "paragraphs": [
      "岸树藤绳欲解维,海门蒲席弄清吹.舟不涩,兴无涯,回首灊山烟翠姿."
    ]
  },
  {
    "title": "未知",
    "author": "未知",
    "paragraphs": [
      "一苇江头老白眉,而今问讯慰相思.风静夜,月明时,满眼寒光下钓丝."
    ]
  },
  {
    "title": "未知",
    "author": "未知",
    "paragraphs": [
      "一宿曹溪今乃时,永嘉想见未忘兹.如何淮风遏行色,不得扶杖相参随.斯须佳惠玩珠璧,璨然倾泻胸中奇.词锋明锐许谁敌,禅悦清酣还我追.约君入社背时事,种藕著华春满池.道在金兰端未艾,回头阅世真儿嬉."
    ]
  },
  {
    "title": "未知",
    "author": "未知",
    "paragraphs": [
      "石霜拈处最分明,万万千千一粒生.归日饭香穿鼻吼,相呼作舞下堂行."
    ]
  },
  {
    "title": "未知",
    "author": "未知",
    "paragraphs": [
      "云门糊饼赵州茶,里许明明著得些.公案见成知味底,一千二百衲僧家."
    ]
  },
  {
    "title": "未知",
    "author": "未知",
    "paragraphs": [
      "解开篾束肚皮宽,子去谁忧甑釜寒.云水相迎船到岸,饱丛林事不相瞒."
    ]
  },
  {
    "title": "未知",
    "author": "未知",
    "paragraphs": [
      "芦华明月水茫茫,激箭风舟破冷光.亲到庐陵酬米价,那时开口便相当."
    ]
  },
  {
    "title": "未知",
    "author": "未知",
    "paragraphs": [
      "去去西江趁便风,丁宁底意语庞公.归来定是通身饭,直下人人识己躬."
    ]
  },
  {
    "title": "未知",
    "author": "未知",
    "paragraphs": [
      "霜风猎猎扫平野,沙头蓁翳浄如燖.淮津斜转龟山麓,云汉微分雁塔尖.篱落梅梢春点点,庭除松影月纤纤.禅家况是不羁友,问讯勤来想未嫌."
    ]
  },
  {
    "title": "未知",
    "author": "未知",
    "paragraphs": [
      "人头膏火底心休,来预林俦默默游.犀晕成时月魄夜,雁行断处霁容秋.百年分付三椽下,万象峥嵘一指头.归去懒融无伎俩,庵前华鸟莫相求."
    ]
  },
  {
    "title": "未知",
    "author": "未知",
    "paragraphs": [
      "南风帆腹饱,半夜渡沧津.鲸海漾新月,仙山寻故人.浪寒千里雪,烟暖十洲春.来就昌黎语,良惭我效颦."
    ]
  },
  {
    "title": "未知",
    "author": "未知",
    "paragraphs": [
      "归去家山雪未消,到时雪后翠棱高.豁然直下断三际,卓尔个中抽一毫.化钵不妨游幻海,虚舟何惮驾惊涛.因缘成熟袖双手,莫学吾家败酒糟."
    ]
  },
  {
    "title": "未知",
    "author": "未知",
    "paragraphs": [
      "檀度夤缘约远寻,利他方称出家心.丐行端取丛林饱,耕缛不嫌泥水深.地面丕平春种玉,波痕清浅月浮金.栽田博饭吾家事,一段风规得老琛."
    ]
  },
  {
    "title": "未知",
    "author": "未知",
    "paragraphs": [
      "衲僧兹欲起家门,老牯鞭催泥水浑.混处蹈翻明月影,转时耕断白云根.力田辛苦遵吾祖,炊饭馨香饱子孙.底事既归蒲坐稳,湛圆心鉴夙忘痕."
    ]
  },
  {
    "title": "未知",
    "author": "未知",
    "paragraphs": [
      "入廛一钵是生涯,来自寒山拾得家.晓影玉钩萝户月,春丛黄粉蜜房华.午炊佛土香传鼻,参饱云门饭打牙.准拟神通何处借,浄名居士住毗耶."
    ]
  },
  {
    "title": "未知",
    "author": "未知",
    "paragraphs": [
      "熬炼渠经几度难,炎炎炉鞴里头看.可中皓色从来莹,直下沧溟吸得干.力展家风排淡薄,妙将滋味破辛酸.道人意满期归也,雪拥茅檐不觉寒."
    ]
  },
  {
    "title": "未知",
    "author": "未知",
    "paragraphs": [
      "红炉焰里结冰霜,收拾侬家妙有方.舌本要资云水味,鼻端相助蕨薇香.扫归茅舍闲堆雪,坐照金盘浄发光.去去道人成底事,芳滋许我沃枯肠."
    ]
  },
  {
    "title": "未知",
    "author": "未知",
    "paragraphs": [
      "作别江头五载余,海边相访未嫌迂.山林意与世几绝,丘壑姿逢秋更癯.约我道耕新活计,辍君诗战老工夫.儿婚女嫁谁家事,居士有心从马驹."
    ]
  },
  {
    "title": "未知",
    "author": "未知",
    "paragraphs": [
      "畦衣我是出尘人,卜筑高堂与月邻.床上金刀香剪桂,箧中玉斧冷修轮.寒癯破梦无嫌病,清白传家不愧贫.门外潮平船著棹,点头老兔静分身."
    ]
  },
  {
    "title": "未知",
    "author": "未知",
    "paragraphs": [
      "出门云水任茫茫,相应相酬许当行.一切时无第二念,雪峰于此谢灵光."
    ]
  },
  {
    "title": "未知",
    "author": "未知",
    "paragraphs": [
      "吾家消息默中看,看处虚明霁月寒.一色是功须转却,石霜端要髑髅干."
    ]
  },
  {
    "title": "未知",
    "author": "未知",
    "paragraphs": [
      "溪头茅屋远追陶,斗米而今懒折腰.汉水丈人甘抱瓮,箕山居士厌鸣瓢.心秋霁月夜相照,鬓雪温风吹不消.身世曲肱分付梦,蘧随蝴蝶到华条."
    ]
  },
  {
    "title": "未知",
    "author": "未知",
    "paragraphs": [
      "横溪一径两山分,深翠茏葱竹日昏.流水漱冰寒有骨,闲云歛霁雪无根.应容野毳来投饭,不管春眠往扣门.窗几薰炉摇篆字,龟床麈语对清温."
    ]
  },
  {
    "title": "未知",
    "author": "未知",
    "paragraphs": [
      "飘飘捉杖出烟萝,行丐身心遽许多.针鼻细中投玉线,机头密处度金梭.应缘片片云成雨,分照团团月在波.底意周旋便回首,旧巢寒卧雪林柯."
    ]
  },
  {
    "title": "未知",
    "author": "未知",
    "paragraphs": [
      "大冶镕金入范看,不嫌口阔肚皮宽.得来妙触通身眼,浄放光明赤肉团.衲子落成俱受赐,檀那相助许投干.底心试问楞严友,道契圆通只个般."
    ]
  },
  {
    "title": "未知",
    "author": "未知",
    "paragraphs": [
      "范金为镬沸兰津,分付楞严会上宾.妙触宣明渠具眼,纤尘不受我通身.投谐冷暖浑忘水,迎合温和似得春.炉鞴相催成底器,量吞云梦可斯人."
    ]
  },
  {
    "title": "未知",
    "author": "未知",
    "paragraphs": [
      "至人亲见古观音,化迹今居海上岑.烟机外分青嶂骨,水天中见白云心.潮痕拥岸棱棱雪,月魄浮波烂烂金.根境一如能所断,圆通游践法门深."
    ]
  },
  {
    "title": "未知",
    "author": "未知",
    "paragraphs": [
      "得得来寻真歇兄,孤舟扬檝顺潮行.重联断雁云中字,远赴闲鸥沙上盟.新味清油燣紫菜,古方淳蜜渍黄菁.海山只个供盘筯,一段家风不世情."
    ]
  },
  {
    "title": "未知",
    "author": "未知",
    "paragraphs": [
      "驾潮舟涩岸头沙,得与岩僧款语些.梦付庄周窗外蝶,疑醒乐广酒中蛇.夜堂莫怪云悭月,春峤将知雨促华.想像旧山归去路,照门新锦眼迷家."
    ]
  },
  {
    "title": "未知",
    "author": "未知",
    "paragraphs": [
      "化事而今尽付君,归来还我验儿孙.诸尘正受盛于钵,一句含胡覆却盆.别处见人知雪岭,自家吃饭识云门.底心肯负檀那力,开发真机报施恩."
    ]
  },
  {
    "title": "未知",
    "author": "未知",
    "paragraphs": [
      "衲僧田地有来端,底意相携出问檀.春坞耕开云锦晓,月津划破练光寒.饱期束肚三条篾,功就移身百尺竿.恰恰相投看规矩,谷声鉴像一般般."
    ]
  },
  {
    "title": "未知",
    "author": "未知",
    "paragraphs": [
      "妙触宣明不洗尘,楞严会上悟心人.潜鳞窟宅半篙水,枯木形骸一杓春.涓滴量同法界性,发毛垢浄虚空身.南园应问聊弹指,用处绵绵谷有神."
    ]
  },
  {
    "title": "未知",
    "author": "未知",
    "paragraphs": [
      "濒海人居不事田,生涯清白是家传.雷鸣山麓潮横雪,津出泥沙卤泛莲.冰玉色承熬炼力,蕨薇滋藉合和缘.舌头妙有圆通眼,坐断丛林五味禅."
    ]
  },
  {
    "title": "未知",
    "author": "未知",
    "paragraphs": [
      "默默中居底是庵,白槌上首乃同参.深明铁磨莫颠倒,真见末山非女男.坐里水天能湛湛,门前华雨任毵毵.一言妙证超名相,不惜眉毛笑翠岩."
    ]
  },
  {
    "title": "未知",
    "author": "未知",
    "paragraphs": [
      "半毡半幅一羌床,寒淡家风肖老庞.容易著身藏北斗,等闲开口吸西江.龛灯梵夹香摇几,茅屋禅蒲雪照窗.方外友于思对麈,隐人胸次作舂撞."
    ]
  },
  {
    "title": "未知",
    "author": "未知",
    "paragraphs": [
      "线蹊密密度金针,一一针针观世音.妙浄庄严成相好,光明感应发身心.江横练色月浮水,雨灌华枝春在林.闻见可中超有路,普门处处许相寻."
    ]
  },
  {
    "title": "未知",
    "author": "未知",
    "paragraphs": [
      "明月清风霁景凉,华鲸喷雪水茫茫.灵然一点谁人委,怀抱千年作夜光."
    ]
  },
  {
    "title": "未知",
    "author": "未知",
    "paragraphs": [
      "桂毂谁将玉斧修,风帘收卷许相留.虚明窗户不知夜,清白身心长濯秋.鹤梦巢寒松挂壁,鱼惊波动水浮钩.胡床瘦坐摇香篆,浄照壶中一默游."
    ]
  },
  {
    "title": "未知",
    "author": "未知",
    "paragraphs": [
      "一霎山前春雨干,丛林气韵洗衰寒.水明玉兔随征棹,线重金鳞上钓竿.午钵莫嫌分饭甑,千僧无念集蒲团.化机妙应头头准,手眼通身不著谩."
    ]
  },
  {
    "title": "未知",
    "author": "未知",
    "paragraphs": [
      "归来萝茑挂烟蓑,钓月耕云倦也那.山上山下吞佛语,溪东溪西牧牛歌.廿年树耳亡疑著,一个拳头得用么.做尽平生闲伎俩,赤鳞无奈瓮虀何."
    ]
  },
  {
    "title": "未知",
    "author": "未知",
    "paragraphs": [
      "秋入眠床水一方,江湖风月坐来凉.浮浮爽气仙游去,身在苍烟白鸟行."
    ]
  },
  {
    "title": "未知",
    "author": "未知",
    "paragraphs": [
      "炷香坐羊毡,默默心住禅.仙桂萌兔窟,神珠媚龙渊.湛照自家事,出随群动缘.应机分手眼,不翅有千千."
    ]
  },
  {
    "title": "未知",
    "author": "未知",
    "paragraphs": [
      "得得客来窥大方,松间目击揖归堂.秋横两眼瞳人碧,云拥三衣栀子香.夺席胸襟君隗礧,愕邻须发我沧浪.竹床相对夜深语,河汉濯磨星斗光."
    ]
  },
  {
    "title": "未知",
    "author": "未知",
    "paragraphs": [
      "五月人间膏火煎,清风麈对有夤缘.点头顽石能明证,借口虚空解讲玄.随类佛身分百亿,出尘红卷等三千.未闲相约蒲禅稳,作别又趋华雨筵."
    ]
  },
  {
    "title": "未知",
    "author": "未知",
    "paragraphs": [
      "慰心佛氏未萧条,卓卓缁林有俊髦.知见香熏舌本利,名言垢浄眼棱高.锦云脚踏冷修月,仙峤牵颓闲钓鼇.良遂肯从麻谷后,声光矫矫壮吾曹."
    ]
  },
  {
    "title": "未知",
    "author": "未知",
    "paragraphs": [
      "一昨书来约见过,迟留行李未成那.梨黄枣赤秋如许,发白眉庞老奈何.相伴采薇云腻袜,不嫌伐木雨濡蓑.对床默默香摇篆,霁月夜窗悬女萝."
    ]
  },
  {
    "title": "未知",
    "author": "未知",
    "paragraphs": [
      "乞食因循答教迟,想能心照未相疑.三年约友共连璧,千里同风那隔丝.鞭笋嫩黄出泥土,槿华寒紫裹藩篱.雨驱暑去晚明霁,来雁门头字脚垂."
    ]
  },
  {
    "title": "未知",
    "author": "未知",
    "paragraphs": [
      "法喜为食,慈悲为舍.信佛是归,视身如借.住正念以唯勤,趣外尘而无暇.机闲万象光中,眼活髑髅眉下.彼亡也梦蝶露蝉,自得也云犀香麝.神游真浄兮天水同秋,心印妙明兮风月破夜."
    ]
  },
  {
    "title": "未知",
    "author": "未知",
    "paragraphs": [
      "历历机梭看转旋,衲僧手眼有千千.将知白雪上方饭,出自黄云负郭田.溉灌流金溪口月,耕犂卷幕陇头烟.和泥合水谁家事,参饱元无分外禅."
    ]
  },
  {
    "title": "未知",
    "author": "未知",
    "paragraphs": [
      "虚廓襟怀作丐游,机缘处处定相投.开田大义聊舒手,得意忘言暗点头.白牯耕回山月晓,金刀剪断野云秋.长连趺坐通身饭,一饱分明百不忧."
    ]
  },
  {
    "title": "未知",
    "author": "未知",
    "paragraphs": [
      "晓径风香雨阵红,凿崖棱石上梯空.劝归鸟语春过半,投饭人家日正中.山怪翠寒台对偶,溪能柔碧剡相通.杨华便是浮萍草,踪迹又随流水东."
    ]
  },
  {
    "title": "未知",
    "author": "未知",
    "paragraphs": [
      "枝筇同到覆船巅,暂寄筇枝借榻眠.山水钩帘知属我,烟霞腻枕梦游仙.觉来笋窟投蔬筯,闲把华房入线编.想像玲珑岩下雨,春寒犹可卧羊毡."
    ]
  },
  {
    "title": "未知",
    "author": "未知",
    "paragraphs": [
      "明白家风月洗霜,道人寒夜坐绳床.安身谁效兔三窟,返照自如龟六藏.疑若蛇弓蟠酒醆,妙同蜂蜜得华房.默游宛转臻元极,虚廓无涯步大方."
    ]
  },
  {
    "title": "未知",
    "author": "未知",
    "paragraphs": [
      "慈悲方便事,触处有工夫.应变随声色,团团盘走珠."
    ]
  },
  {
    "title": "未知",
    "author": "未知",
    "paragraphs": [
      "君家炊饭办蔬薇,日供畦衣三阿师.海上浮杯登岸后,云间飞锡过门时.伊蒲塞作新香气,宾度卢迎老白眉.施受等心相称可,月随流水下春池."
    ]
  },
  {
    "title": "未知",
    "author": "未知",
    "paragraphs": [
      "老能碓下米无舂,一出相烦作变通.阵阵香风看稻熟,番番时雨见年丰.手携拍板傅大士,杖挂剪刀梁志公.妙应群机真绝待,秋清河淡月行空."
    ]
  },
  {
    "title": "未知",
    "author": "未知",
    "paragraphs": [
      "缀钵持来勇入廛,家家行结胜因缘.三千界重慈悲佛,五百生称忍辱仙.芳濯丛林春冉冉,明随流水月娟娟.饱参事与千僧供,洗足蒲团枯木禅."
    ]
  },
  {
    "title": "未知",
    "author": "未知",
    "paragraphs": [
      "脱尽尘机真出家,平持心地是生涯.法堂刬草堕僧数,舂屋传衣联祖华.想变石头山下虎,悟空弓影酒中蛇.寒枯只么清修去,佛种从今却较些."
    ]
  },
  {
    "title": "未知",
    "author": "未知",
    "paragraphs": [
      "妙中有慧独醒醒,历历机前自照灵.老兔梦寒眠浄魄,真犀心醉得通星.道游刹刹参诸佛,智破尘尘出大经.顽石点头挥麈尾,坐间华雨一番馨."
    ]
  },
  {
    "title": "未知",
    "author": "未知",
    "paragraphs": [
      "万指生涯一钵归,丛林宗尚默无机.道耕自信我寒槁,妙用相烦君发挥.薜荔藩篱秋蔓衍,女萝窗户月依稀.时时处处通消息,物象都卢入范围."
    ]
  },
  {
    "title": "未知",
    "author": "未知",
    "paragraphs": [
      "鸟窠闲口聊吹布,雪老低头却入庵.生死同条末后句,也应千里问同参."
    ]
  },
  {
    "title": "未知",
    "author": "未知",
    "paragraphs": [
      "南山去见雪峰师,古涧寒泉瞪目时.彻底无痕才识己,转身有路复名谁.子归父处那求顾,云向山来不待吹.西舍机鸣聊织锦,梭脐阴阴细飞丝."
    ]
  },
  {
    "title": "未知",
    "author": "未知",
    "paragraphs": [
      "夹山钩上得芳鳞,不作当年棒喝嗔.直向劫前分手眼,端能化外拨机轮.是须眉底有筋汉,方契寰中无舌人.彻照自宗知细密,任从天下乐忻忻."
    ]
  },
  {
    "title": "未知",
    "author": "未知",
    "paragraphs": [
      "谁问春泥没履牙,萝门窈窕绿差斜.幽芳松菊渊明径,深秀溪山摩诘家.默照佛灯寒不掉,对缘心鉴浄无瑕.仍闻懒甚融居士,庭鸟几番狼藉华."
    ]
  },
  {
    "title": "未知",
    "author": "未知",
    "paragraphs": [
      "木落空山霜,夜楼时一撞.随风度林岭,唤月到萝窗.响应虚传谷,声飞不碍江.梦回天意晓,蝴蝶失双双."
    ]
  },
  {
    "title": "未知",
    "author": "未知",
    "paragraphs": [
      "梅福仙游井汲枯,而今云水稳禅蒲.青原门下藏麟角,黄蘗床头捋虎须.学子柏庭寒立雪,檀家饭甑软炊珠.乞归将意丛林煖,松食荷衣良槁癯."
    ]
  },
  {
    "title": "未知",
    "author": "未知",
    "paragraphs": [
      "丛林百丈有清规,特设堂安老病师.隐几虚心还自照,炷香孤坐绝他思.妙穷正念空三世,浄洗余昏月一墀.底意欲从何处问,毗耶居士饱相知."
    ]
  },
  {
    "title": "未知",
    "author": "未知",
    "paragraphs": [
      "泛舟谁畏海门津,丈室来寻彼上人.麈语欲求青眼旧,友心未爽白头新.黄家羊卧藩篱晚,梅氏仙游岛屿春.糊饼馒头看手段,观音妙智在尘尘."
    ]
  },
  {
    "title": "未知",
    "author": "未知",
    "paragraphs": [
      "廓虚田地绝蓁荆,望断玉壶冰鉴平.素色依稀云拥耒,练光片段月分耕.意为衲子延筇履,力丐檀那助饭羹.将见金牛笑相唤,丛林气像不多争."
    ]
  },
  {
    "title": "未知",
    "author": "未知",
    "paragraphs": [
      "海上鼇峰裹绮霞,梅仙朋旧有生涯.清眠梦落三山月,和气吹成一县华.去驾风舟寻长者,来分甑饭入吾家.待君归扫余疑膜,杯影垂弓不是蛇."
    ]
  },
  {
    "title": "未知",
    "author": "未知",
    "paragraphs": [
      "三椽五合不求余,汩汩营营笑拙疏.妄立是非徒喻马,乐同彼此解观鱼.洗霜骨出山宜瘦,答响神藏谷应虚.莫涴人间名字垢,身云心月本如如."
    ]
  },
  {
    "title": "未知",
    "author": "未知",
    "paragraphs": [
      "风澜未作见灵源,六处亡功体湛存.诸法性空方得座,一弹指响顿开门.寒梅篱落春能早,野雪棂窗夜不昏.万像森罗心印印,根尘超豁妙无痕."
    ]
  },
  {
    "title": "未知",
    "author": "未知",
    "paragraphs": [
      "家家种玉满区区,谁裹烟蓑细步趣.千里同风休缀缀,十方一色尚拘拘.梦醒光彩两头断,坐稳身心三际无.清白传家衲僧事,其间转处看工夫."
    ]
  },
  {
    "title": "未知",
    "author": "未知",
    "paragraphs": [
      "尘劳排遣廓而明,灵照心空合未萌.妙尽源穷成本得,从来等佛与众生."
    ]
  },
  {
    "title": "未知",
    "author": "未知",
    "paragraphs": [
      "圆虚里许得真游,离水犀通一点秋.机应无私登鸟道,妙同明月静随流."
    ]
  },
  {
    "title": "未知",
    "author": "未知",
    "paragraphs": [
      "雨华几席自清馨,茗碗初收篆缕青.柔弄柳条风剪剪,冷濡梅蕊雪星星.不嫌黄卷闲遮眼,有意微尘破出经.思大气吞三世佛,儿孙未到败门庭."
    ]
  },
  {
    "title": "未知",
    "author": "未知",
    "paragraphs": [
      "云水千僧共默耕,烦君乞食出山行.蕨薇夜雨萌寒麓,桃李春风织锦城.空谷一呼同响应,圆珠众色合光明.上方此去分香饭,为我先须见浄名."
    ]
  },
  {
    "title": "未知",
    "author": "未知",
    "paragraphs": [
      "卷衣破晓下连城,意欲分炊往上方.僧钵饭归三篾饱,蜂房蜜合百华香.柳丝莺友调唇滑,云锦人家照眼光.应变纵横看伎俩,随身干木惯逢场."
    ]
  },
  {
    "title": "未知",
    "author": "未知",
    "paragraphs": [
      "枯禅胸底洗余纷,一点虚明湛若存.刹刹尘尘成浄土,华华叶叶发灵根.无心颇肖云为润,有照浑如月破昏.舒卷纵横俱在我,个人真得总持门."
    ]
  },
  {
    "title": "未知",
    "author": "未知",
    "paragraphs": [
      "森罗万象本同根,个事虚通有化门.历历当机元不爽,头头大用了无痕.妙明田地传家祖,参饱丛林委子孙.缘就归来墙面坐,秋空连水月黄昏."
    ]
  },
  {
    "title": "未知",
    "author": "未知",
    "paragraphs": [
      "雪绕楼栏同楚些,梅将青子柳柔柯.山林臭味入新语,风月膺胸遵古科.梦付曲肱春困甚,乞如骈拇老闲何.雨师雷伯情多妬,收拾陶家壁上梭."
    ]
  },
  {
    "title": "未知",
    "author": "未知",
    "paragraphs": [
      "良田一片望无涯,旷古相传佛祖家.四至町畦谁作伴,中心树子自开华.示人镰样秋云卷,催牯鞭声春日斜.收拾归来付耕事,衲僧气味较些些."
    ]
  },
  {
    "title": "未知",
    "author": "未知",
    "paragraphs": [
      "化门到处大千身,古鉴无尘谷有神.方信相随混不得,堂堂独露是何人."
    ]
  },
  {
    "title": "未知",
    "author": "未知",
    "paragraphs": [
      "浄治心地廓无垠,一段光明破夙昏.拨转机轮分化事,百千三昧见门门."
    ]
  },
  {
    "title": "未知",
    "author": "未知",
    "paragraphs": [
      "快雨快晴寒食近,峥嵘芳事趁佳辰.弄风柳絮疑成雪,满地榆钱买得春.雷吐英英茶爪露,暖班茁茁蕨拳伸.桃华眼闹随蝴蝶,谁似灵云识故人."
    ]
  },
  {
    "title": "未知",
    "author": "未知",
    "paragraphs": [
      "披蓁卜筑古林阿,百丈心于老病多.照彻有无方得我,缘分生灭不干他.谷云冷抱松根石,山月明悬屋角萝.若子殷勤圆此话,毗耶城里问维摩."
    ]
  },
  {
    "title": "未知",
    "author": "未知",
    "paragraphs": [
      "道人欲乞一囊钱,为我成褫负郭田.浅水驾牛披晓月,深云下耒破春烟.力耕妙用吾家事,坐照真机自己禅.寄语檀那好相助,年年长得饭僧缘."
    ]
  },
  {
    "title": "未知",
    "author": "未知",
    "paragraphs": [
      "茂养高标松抱苓,岁寒姿傲雪霜丁.萧骚风度山林韵,偃蹇气钟丘壑形.霁月霁云胸次淡,秋山秋水眼棱青.磨砖谁问马师语,妙发枯龟一灼灵."
    ]
  },
  {
    "title": "未知",
    "author": "未知",
    "paragraphs": [
      "香风华雨政纷纷,春困何妨聊曲肱.三世佛相传寐语,觉来无我坏儿孙."
    ]
  },
  {
    "title": "未知",
    "author": "未知",
    "paragraphs": [
      "广堂清白照蒲团,相续真灯未许残.寂默无声闲口醭,光明不掉寸心寒.莲开似对秋波浅,梦觉浑疑晓漏干.十法界身流影事,自他交彻镜中看."
    ]
  },
  {
    "title": "未知",
    "author": "未知",
    "paragraphs": [
      "温温气象半篙津,匏杓调和冷煖匀.直得通身浑是水,端知赤肉了无尘.风埃面目揩磨浄,丘壑形骸洗濯春.妙触宣明佛子住,首楞严会有斯人."
    ]
  },
  {
    "title": "未知",
    "author": "未知",
    "paragraphs": [
      "浄磨心鉴绝游尘,本际灵明自照神.个里机回圆历历,化分百亿大千身."
    ]
  },
  {
    "title": "未知",
    "author": "未知",
    "paragraphs": [
      "霁明夜永月行空,破暗真光默默中.一点至灵虚且应,十方圆鉴照而冲.床头炉篆浮寒紫,壁上龛灯对冷红.个里宗乘消息在,蒲团纸帐旧家风."
    ]
  },
  {
    "title": "未知",
    "author": "未知",
    "paragraphs": [
      "修结僧缘清浄因,青油白茗与乌薪.庞眉五百圣尊者,行脚一千吾上人.云屋芳姿开菡萏,地炉煖气卧麒麟.睡魔不至蒲禅稳,自照光明默默神."
    ]
  },
  {
    "title": "未知",
    "author": "未知",
    "paragraphs": [
      "儿儿女女著袈裟,留得闲身且在家.不作丘坑看觉地,当鉏荟蘙种昙华.深藏北斗端能许,吸尽西江始较些.三界脱然亡影像,浄名居士好生涯."
    ]
  },
  {
    "title": "未知",
    "author": "未知",
    "paragraphs": [
      "廓落无依合太虚,行行何处不逢渠.功回冷眼双眉底,照尽横身旷劫初.大仰默知东寺意,玄沙明上雪峰书.将归束肚三条蔑,𨱄斧相随到处居."
    ]
  },
  {
    "title": "未知",
    "author": "未知",
    "paragraphs": [
      "一月在诸水,动随来去舟.分身能恁么,到处恰相投.湖海堕全璧,鱼龙吞曲钩.归来端可庆,俱得饱参休."
    ]
  },
  {
    "title": "未知",
    "author": "未知",
    "paragraphs": [
      "应身随处见尘尘,能顺因缘不背真.树上虎头呈伎俩,毛端师子显精神.平生自许得游刃,投老难传知斲轮.香气满城燂钵饭,丛林一洗浩然春."
    ]
  },
  {
    "title": "未知",
    "author": "未知",
    "paragraphs": [
      "廓虚深浄里头看,一点至灵珠走盘.默默通身明有眼,尘尘分应妙无瘢.江湖浩浩月随溜,华木欣欣春入端.变化鲲鹏是时节,便乘羊角作风抟."
    ]
  },
  {
    "title": "未知",
    "author": "未知",
    "paragraphs": [
      "身前身后独灵灵,一切如来出此经.歇尽狂心便相见,水秋天浄月亭亭."
    ]
  },
  {
    "title": "未知",
    "author": "未知",
    "paragraphs": [
      "磨洗纷尘百念秋,湛然源底未分流.其间自照因缘外,水浄娟娟浮月钩."
    ]
  },
  {
    "title": "未知",
    "author": "未知",
    "paragraphs": [
      "孤禅抖擞起僧毡,挂钵寒藤著瘦肩.破夜无私看霁月,开华不染出泥莲.底心众事水云饿,何处人家粥饭缘.寄语毗耶老居士,相投莫怪唤春眠."
    ]
  },
  {
    "title": "未知",
    "author": "未知",
    "paragraphs": [
      "正中偏,霁碧星河冷浸干.半夜木童敲月户,暗中惊破玉人眠."
    ]
  },
  {
    "title": "未知",
    "author": "未知",
    "paragraphs": [
      "偏中正,海云依约神山顶.归人鬓发白垂丝,羞对秦台寒照影."
    ]
  },
  {
    "title": "未知",
    "author": "未知",
    "paragraphs": [
      "正中来,月夜长鲲蜕甲开.大背摩天振云羽,翔游鸟道类难该."
    ]
  },
  {
    "title": "未知",
    "author": "未知",
    "paragraphs": [
      "兼中至,觌面不须相忌讳.风化无伤的意玄,光中有路天然异."
    ]
  },
  {
    "title": "未知",
    "author": "未知",
    "paragraphs": [
      "兼中到,斗柄横斜天未晓.鹤梦初醒露气寒,旧巢飞出云松倒."
    ]
  },
  {
    "title": "未知",
    "author": "未知",
    "paragraphs": [
      "星攒金殿降生时,称体宫衣覆雪肌.功就转身全合父,光中潜拨玉轮移."
    ]
  },
  {
    "title": "未知",
    "author": "未知",
    "paragraphs": [
      "雄心脱略战文场,端把烟蓑换龙章.葵藿奉君知贵味,肯怀归去见严光."
    ]
  },
  {
    "title": "未知",
    "author": "未知",
    "paragraphs": [
      "甘分清孤守固穷,衡门寥落正西风.一鸣便是苍梧凤,不意飘流鸥鹭中."
    ]
  },
  {
    "title": "未知",
    "author": "未知",
    "paragraphs": [
      "丝纶传得出宸帏,宣花春城类莫齐.妙握当途无字印,马蹄终不染尘泥."
    ]
  },
  {
    "title": "未知",
    "author": "未知",
    "paragraphs": [
      "妙龄天嗣自重瞳,尊贵威严镇六宫.规步从来不出禁,阍人祇得颂芳风."
    ]
  },
  {
    "title": "未知",
    "author": "未知",
    "paragraphs": [
      "平生心事结眉头,满面风埃鬓已秋.大底出门无伎术,奈何今日路贫愁."
    ]
  },
  {
    "title": "未知",
    "author": "未知",
    "paragraphs": [
      "不恋经商利万金,晚来古路问家音.分明得报尊亲健,争奈难平喜惧心."
    ]
  },
  {
    "title": "未知",
    "author": "未知",
    "paragraphs": [
      "御楼吹角六街明,金马将军出禁城.阃外化权良有准,不伤风物致升平."
    ]
  },
  {
    "title": "未知",
    "author": "未知",
    "paragraphs": [
      "不动金轮万德全,宸苔含月未排班.当头讳字寰中禁,谁敢依稀犯圣颜."
    ]
  },
  {
    "title": "未知",
    "author": "未知",
    "paragraphs": [
      "懒问谁持造化权,门前春事正暄妍.雨晴花色明如锦,风暖莺声滑似弦."
    ]
  },
  {
    "title": "未知",
    "author": "未知",
    "paragraphs": [
      "厌余客路忽思家,鬓发春饶尽雪华.月底路歧通著脚,归心未稳隔烟霞."
    ]
  },
  {
    "title": "未知",
    "author": "未知",
    "paragraphs": [
      "罢奏笙篁夜欲阑,银河光浸紫微寒.星移月暗无消息,客散云楼酒椀干."
    ]
  },
  {
    "title": "未知",
    "author": "未知",
    "paragraphs": [
      "十分花事属歌喉,笑入芳尘烂漫游.皇道太平无忌讳,纵横何处不风流."
    ]
  },
  {
    "title": "未知",
    "author": "未知",
    "paragraphs": [
      "苹末风休夜正央,水天虚碧共秋光.月船不犯东西岸,须信篙人用意良."
    ]
  },
  {
    "title": "未知",
    "author": "未知",
    "paragraphs": [
      "六户虚通路不迷,太阳影里不当机.纵横妙展无私化,恰恰行从鸟道归."
    ]
  },
  {
    "title": "未知",
    "author": "未知",
    "paragraphs": [
      "识尽甘辛百草头,鼻无牵纆得优游.不知有去成知有,始信南泉唤作牛."
    ]
  },
  {
    "title": "未知",
    "author": "未知",
    "paragraphs": [
      "霜重风严景寂寥,玉关金锁手慵敲.寒松尽夜无虚籁,老鹤移栖空月巢."
    ]
  },
  {
    "title": "未知",
    "author": "未知",
    "paragraphs": [
      "峩峩青山著秋瘦,毛发凋减风骨旧.白云乃子久相依,清风借力扶出岫.人间雨足便归来,澹泞寒明同去就.个中消息妙不传,白云无心青山寿."
    ]
  },
  {
    "title": "未知",
    "author": "未知",
    "paragraphs": [
      "一叶落时天下秋,不风流处却风流.木人退步金绳断,直下无机牵铁牛."
    ]
  },
  {
    "title": "未知",
    "author": "未知",
    "paragraphs": [
      "双六盘中信彩赢,风行草偃月弯晴.拦街截巷憨皮袋,弥勒何时不下生."
    ]
  },
  {
    "title": "未知",
    "author": "未知",
    "paragraphs": [
      "无位真人赤肉团,大千沙界著毛端.明明不借他家事,用处全功祇个般."
    ]
  },
  {
    "title": "未知",
    "author": "未知",
    "paragraphs": [
      "放旷还来荆棘林,倒骑牛自醉吟吟.谁嫌烟雨闹蓑笠,祇个虚空不挂针."
    ]
  },
  {
    "title": "未知",
    "author": "未知",
    "paragraphs": [
      "脱尽诸缘空不空,杳无边表喻难同.须知月蚌肠中物,体取云犀角里通.建化何妨行鸟道,回途复妙显家风.太平游子归来也,云鬓霜眉内转功."
    ]
  },
  {
    "title": "未知",
    "author": "未知",
    "paragraphs": [
      "一念全超旷劫初,玉人端坐白牛车.往来历尽傍参妙,回首途中物物渠."
    ]
  },
  {
    "title": "未知",
    "author": "未知",
    "paragraphs": [
      "道无拣择,水深山嶷.祖无出没,月寒天碧.不萌枝上觉华春,无影树头灵鸟宅.天柱巍峩兮星河泻清,石牛哮吼兮洞云生白."
    ]
  },
  {
    "title": "未知",
    "author": "未知",
    "paragraphs": [
      "祖道已传,黄梅妙龄.幻泡忽灭,白浄无形.真相堂堂照膏火,教音默默鸣风铃.老松挂月寒方夜,冻鹤巢云梦未醒."
    ]
  },
  {
    "title": "未知",
    "author": "未知",
    "paragraphs": [
      "黄梅果熟,白藕花开.问唯佛性,种异凡胎.衣传南岭人将去,松老西山我再来.两借皮囊成底事,一壶风月湛无埃."
    ]
  },
  {
    "title": "未知",
    "author": "未知",
    "paragraphs": [
      "塔藏玉骨,云抱山腰.迹尘外泯,道光内昭.度金针之玉线,续凤弦之鸾胶.壶春在而花芳枯木,夜鹤鸣而月浸孤巢.家风清淡兮石牛饮水,儿孙秀拔兮天柱摩霄."
    ]
  }
]